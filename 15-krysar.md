---
#title: "Malý princ - Antoine de Saint-Exupéry"
author: Filip Sikora
fontfamily: times
date: 22-03-2021
lang: cs
geometry: [a4paper, bindingoffset=0mm, inner=30mm, outer=30mm, top=30mm, bottom=30mm]
classoption: [notitlepage, onecolumn]
header-includes: |
	\usepackage{fancyhdr}
	\pagestyle{fancy}
	\fancyhead[R]{Filip Sikora}
	\fancyhead[L]{Krysař - Viktor Dyk}
---

# Krysař - Viktor Dyk

**Vydáno:** 1839

**Žánr:** novela **Druh:** epika

## Myšlenka

Volné zpracování středověké saské pověsti, autor však pověst obohatil o milostný motiv. Chtěl ukázat zneužívání veřejných funkcí, lhostejnost k neštěstí druhých a kritiku maloměšťáctví.

## Jazykové prostředky a styl

Vyprávěno v er – formě, krátké holé věty, objevují se archaismy, přechodníky, symbolismus. Použita spisovná čeština, dialogy, monology. Objevuje se zde personifikace, řečnické otázky.

## Postavy

- **Krysař** - ústřední postava, nevázaný tulák, symbol tajuplnosti, romantický hrdina = stojí na okraji lidské společnosti, chová k ní nenávist, lidé se ho bojí, jsou rádi, když přijde do města, ale ještě radši jsou, když odchází, symbolická kladná postava, která vyčistí město od krys, miluje Agnes a s ní získává smysl života, nedává najevo city, nesnese nespravedlnost, je rozumný, nenechá se ošidit ani přemluvit, aby upsal duši ďáblu, zná moc své píšťaly, nikdy ji nechce zneužít, ale poté, co přichází o Agnes, vede lidi do propasti, zbavuje se píšťaly a sám končí život
- **Agnes** - milující, krásná a něžná dívka, která žije s matkou, v duši stále dítě, má milence a snoubence Kristiána, ale zamiluje se do krysaře, spáchá sebevraždou, skočí do propasti
- **Dlouhý Kristián** - posměváček, maloměšťák, syn počestných rodičů, zaměstnán v obchodě strýce Ondřeje, zajímá se o majetek, touží po spokojeném životě, netuší o krysaři jako o milenci Agnes, život končí v propasti jako všichni ostatní
- **Sepp Jörgen** - kladná postava, urostlý mladý rybář, trpělivý, hodný a odevzdaný, má dobré srdce, posmívají se mu, mají ho za blázna, protože je nechápavý, události dne mu docházejí až další den, na jediného nepůsobí tóny krysařovy píšťaly, podmaňují si ho až druhý den, kdy začíná chápat, co se stalo, cestou na horu nalézá plačící dítě, chce skočit i sním do propasti, ale dětský pláč ho osvobozuje od lákavých tónů a zachraňuje ho
- **Truhlář Gottlieb Frosch a krejčí Bonifác Strumm** - zkažení a zákeřní lidé, kteří neumí dodržet svoje sliby, záleží jim pouze na penězích, majetku a vlastním prospěchu, mají špatné svědomí a zlé sny, končí tragicky jako ostatní obyvatelé města

## Obsah

Jednoho dne se v hanzovním městě Hameln objeví krysař. Všichni ho jako cizince považují za někoho méněcenného. V podobné situaci vyloučení je také rybář Sepp Jörgen, který není hloupý, ale jeho údělem je příliš pomalé přemýšlení. Co mu lidé řeknou jeden den, uvědomí si až druhý, a tak se tento rybář stává centrem výsměchu okolí. Krysařovi je jedno, za co ho lidé mají, dokud se nezamiluje do Agnes, měšťanky, která jej od jeho příchodu ve svém domku ubytovala. Ona jeho lásku opětuje. Náhle zjistí, že čeká nechtěné dítě s bývalým milencem. Mezi všemi tak nastává konflikt. Krysař svůj úkol vyhubit všechny krysy ve vesnici splní díky své kouzelné píšťale, kterou dokáže lákat jakoukoliv živou bytost. Radním se to však nelíbí a chtějí mu dát méně peněz, protože si myslí, že je nabyl příliš snadno. On se brání tím, že je placen za práci a ne za způsob, kterým ji vykonal. Spor vyvrcholí hádkou ve vesnické hospodě U Žíznivého člověka, což nebývá zvykem, neboť všichni obyvatelé si obou radních nesmírně cení a mají je v úctě. Po této hádce a poté co zjistí, že Agnes čeká dítě svého milého Kristiána, rozhodne se město opustit. Než to však udělá, táhne ho něco zpět do hostince. Tam se setká s pomocníkem ďábla, který mu nabízí věčný život, když bude se svojí píšťalou škodit lidem. Krysař nabídku razantně odmítá a opouští vesnici. Láska k Agnes je silnější než jeho vůle a přinutí ho vrátit se. Nikde ji nemůže najít, a když zjistí, že se ze žalu zabila skokem z vrchu Koppel a její matka se z toho zbláznila, rozhodne se celou vesnici pomocí své píšťaly odvést na okraj propasti hory Koppel. Učiní tak ne pro peníze, které mu měly být vyplaceny, ale ze zármutku ze zklamané lásky. Během tónů jeho písně se ve všech lidech probouzí dávno zapomenuté touhy, a proto ho následují k hoře Koppel, kde ukončí svůj život v propasti s nadějí, že se dle pověsti dostanou do Sedmihradské země, kde je všeho dostatek a odpuštění. Krysař doufá, že se opět setká se svou láskou Agnes, jež byla jediná, která v něm během jeho života probudila city. Ve vesnici zůstane živ jen rybář Jörgen, který vše pochopí až následujícího dne a chce též ukončit svůj neveselý život plný pohany a výsměchu. Od tohoto činu ho odvrátí kojenec, kterého nalezne opuštěného a hladového ve městě. Jörgen se vydá hledat matku, která by se o holčičku postarala.

## Umělecký směr - Protispolečenští anarchističtí buřiči

- označení pro generaci českých spisovatelů, která se začala tvořit na počátku 20. století v době upadajícího vlivu lumírovců a vrcholícího symbolismu a dekadence představitelů České moderny
- opovrhovali soudobou společností, její konzervativní morálkou a spořádanou existencí. Propagovali přirozenou lásku, detabuizovali sexualitu, kritizovali tradiční manželství. Vedli bohémský život.
- **Významní autoři:** Stanislav Kostka Neumann, Jiří Mahen, Petr Bezruč

# Viktor Dyk

Viktor Dyk byl český básník, prozaik, dramatik, překladatel, publicista a nacionalistický politik. Představitel anarchistických buřičů. Narodil se 31. prosince 1877 v Pšovce u Mělníka. Studoval práva, ale celý život působil jako novinář a spisovatel. Celý život se podílel na tvorbě časopisu Lumír. Během 1. světové války byl vězněn a podílel se na protirakouském odboji. Roku 1918 se stal redaktorem Národních listů. Byl také uznávaným šachistou. Zemřel na srdeční mrtvici při koupání v Jaderském moři 14. května 1931 ve věku 53 let.

## Dílo

Psal lyrické sbírky s typickými pocity únavy, skepse, smutku, zklamání. Také psal anarchistické básně, což jsou satiry na společenské politické poměry v Čechách, komentoval politické dění. Zesměšňuje ctihodné občany, poukazuje na zneužívání veřejných funkcí, lhostejnost k neštěstí druhých.

### Poezie

- Od brány pekelné
- Síla života
- Marnosti
- Milá sedmi loupežníků
- Pohádky z naší vesnice
- Devátá vlna
- Noci chiméry

### Próza

- Krysař
- Příhody
- Píseň o vrbě
- Prosinec
- Stud
- Holoubek Kuzma
- Tichý dům

### Drama

- Epizoda
- Zmoudření Dona Quijota
- Veliký mág
- Revoluční trilogie
- Ondřej a drak
