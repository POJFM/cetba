**Božena Němcová**

**Narozena:** 4. února 1820 Vídeň

**Úmrtí:** 21. ledna 1862 Praha

Božena Němcová se narodila ve Vídni jako dcera panského kočího a české služky. Rodné jméno Němcové znělo Barbora Novotná, později Panklová. Své dětství strávila v ratibořickém údolí u České Skalice. Na Barunku (dívčí jméno Němcové znělo Barbora Panklová) nejvíce zapůsobila její babička, tkadlena. V 17 letech se Němcová provdala za úředníka finanční stráže na nátlak své matky. Velmi často se stěhovali. Díky pobytu v Praze se seznámila s předními českými spisovateli. Lékař Josef Čejka usměrňoval její literární tvorbu a poté i básník Václav Nebeský. Během pobytu na Chodsku studovala venkovský život, lidové zvyky a pověsti. Sbírala lidovou slovesnost, která zahrnuje pohádky, pověsti a legendy. Nešlo jí o zachycení původních podoby pohádkových motivů, ale o vlastní převyprávění. Upravovala je tak, aby zobrazovaly typické prostředí s typickými postavami českého lidu a s jeho povahovými vlastnostmi. Trpěla nedostatkem financí. V 50. létech se situace pořád zhoršovala. Dovršením neštěstí byla smrt milovaného syna Hynka, do něhož vkládala velké naděje. Tehdy vzniklo její nejvýznamnější dílo Babička. Zemřela v lednu 1862, v důsledku její neustálé pracovitosti.

**Díla:**

**Pohádky:**

Chytrá horákyně

O hloupém Honzovi

O Smolíčkovi

O Zlatovlásce

**Vesnické povídky:**

Divá Bára

V zámku a podzámčí

Babička

Karla



**V zámku a podzámčí**

**Žánr:** realistická povídka s romantickým koncem

**Literární druh**: epika

**Místo a čas děje:** Děj se odehrává v 19. století, v malém městečku, v zámku a podzámčí v Nymburku

**Jazyk a styl** 

Dílo je založeno na kontrastu životu na zámku a životu v chudobě

Jedná se o prózu, je použita spisovná čeština s prvky hovorovými, lidový jazyk, přímá řeč, knižní výrazy, ze začátku šlechta používá v rozhovorech 3. Osobu, čísla jednotného

Popisný realismus s prvky kritiky 

Idealizace, od realistického pohledu na svět k romantické představě harmonického světa

Kontrasty – sobectví, bezcitnost, přetvářka x vzájemná pomoc, obětavost, život v přepychu x hlad, chudoba, cholera

**Hlavní postavy**

**paní Skočdopolová –** chce mít stejné, nebo lepší věci než ostatní, nechává se ovlivňovat od své komorné, později se změní

**Vojtěch –** sirotek**,** chytrý, skromný, dobře vychovaný, trpělivý

**Mamzel Sára –** komorná, intrikánka, vypočítavá, neupřímná, snaží se působit na svou paní tak, že vše dělá jenom pro ni, ale vše dělá jenom pro své vlastní dobro

**pan Skočdopole –** starší muž, mírný, rád dělá své ženě radost, rozumný

**Vedlejší postavy**

**Klárka –** krásná, ochotná, dcera od klíčnice, pracuje na zámku jako panská, Mamzel ji nemá ráda, zamiluje se do Kaliny

**Kalina –** písař, spravedlivý, zamilovaný do Klárky

**Jacques –** služebník neznámého barona, spolčený s Mamzel, Francouz

**Sýkora –** dobrosrdečný, nevlastní otec Vojtěcha, obětavý

**Sýkorová** – nevlastní matka Vojtěcha, pohostinná, přijme Vojtěcha jako vlastního 

**Kateřina Karásková –** vdova, matka Vojtěcha, umírá na choleru

**Doktor Kilián –** dobrý člověk, změní chování baronky, zná život chudých i bohatých



**Obsah**

Příběh se odehrává v Nymburku v 19. století. Chudou vdovu musí statkářka na rozkaz radního vyhodit z domu. Vdova Karásková odchází se svými syny Vojtěchem a Josífkem. Najdou si místo pod slaměným přístřeškem. Je nesmírně vyčerpaná a prosím Vojtěcha o mléko. Ten běží na zámek, kde jej uvidí klíčnice a dá mu jídlo pro nemocnou maminku. Vojtěch se s radostí ve tváři vrací zpátky k mamince, ale ta mu oznámí, že Josífek umřel hladem. Vstává z posledních sil a jde směrem k rybníku. Bohužel je už tak vyčerpaná a hladová, že padá. V tu chvílí šel kolem švec Sýkora a vidí Vojtěcha brečícího u k smrti vyčerpané maminky. Vezme jej i s maminkou k sobě domů. Nechá zavolat pro doktora Kiliána. Ten bohužel oznámí Sýkorovým, že vdova je po smrti. Dodá ještě, že důvodem smrti byla cholera. Pan Skočdopole si koupí zámek a na přání své manželky šlechtický titul von Springenfeld. Na zámku slouží písař Kalina, který je zamilovaný do služebné paní Skočdopolové Klárky a dcery Klíčnice. Klárka se do něj také zamiluje. Dále je tady hlavní služebna Mamzel Sára, která se stará i o psíka Joliho, kterého baronka nadevše miluje. Po nějaké dorazí na zámek i manžel baronky. Dorazí s ním mnoho lidí z té nejvyšší vrstvy. S nimi dorazí i Jacque. Služebník neznámého barona. Při schůzce se Sára nevěnuje psovi Jolimu, kterého má hlídat, ale Jackovi. Nevšimne si, že ji Joli utekl. Joli běží za Vojtěchem, který si byl pro trochu jídla od paní Klárky. V zámku je rozruch. Všichni Joliho hledají. Vojtěch si všimne Joliho jak za ním běží. V tom si všimne i psa, který utekl z vesnice a měl vzteklinu. Vezme Joliho do náruče a i sním, vyleze na strom. Vzteklého psa zažene až Kalina svou puškou. Joliho i s Vojtěchem dovede k baronce. Ona si Vojtěcha zvolí jako své pážátko a Kalinu povýší na pojezdného. Vojtěch se začne starat místo Sáry o Joliho. Jednoho dne se rozhodne smetánka vyrazit na letohrádek. Sára zůstane na zámku a udělá si dýchánek s Jacquem. Vypráví mu o tom, jak manipuluje se svou paní a ona jí ve všem poslouchá. Vypráví mu, jak ukradla své paní zlatý prsten a dala ho Klárce do zástěry. Netuší však, že jí baronka poslouchá za dveřmi, protože se vrátila z letohrádku kvůli horečce. Zhroutí se. Baron zavolá okamžitě doktora. Ten zjistí, že baronka má choleru. Baronka propustí Sáru a Klárce poví, že v její zástěře je její prsten. Baronka nakonec choleru přežije a uzdraví se. Doktor doporučí baronce pobyt u moře. Než i s baronem odjedou, osvojí si chlapce Emila. Emil měl být syn barona s neznámou dívkou. Baronka mu nevěru odpustila. Nakonec odjedou do Itálie spolu s Emilem. Nakonec si Klárka vezme Kalinu. Baronka ještě věnuje peníze Vojtěchovi, který jde od rodičů studovat a věnuje peníze na stavbu nemocnice.

**Myšlenka**

Když se spolu snaží všichni vycházet, jde všechno hned lépe. Zobrazuje také rozdíly ve společnosti, kde jsou lidé rozdělení do skupin bohatí, středně bohatí a chudí

**Vlastní názor**

Tato kniha je příkladem lásky, přátelství a kontroverzní společnosti.

**Realismus** 

**(1. a především 2. polovina 19. století)** 

\- literární směr projevující se ve všech evropských literaturách 

\- protiklad romantismu 

\- opírá se o rozumové, racionální pojetí světa 

**Znaky realismu:** 

• důraz na důkladné poznání a pochopení všech souvislostí života a světa 

• objektivní zobrazení skutečnosti – spisovatelé se snaží zobrazit skutečnost pravdivě, bez příkras, nebojí se zobrazovat i negativní stránky lidského života nebo nepěkné prostředí 

• díla jsou oproštěna od emocí, sentimentu, nadpřirozena a fantazie 

• počátek realismu je spojen s rozvojem přírodních a technických věd – nové poznatky umožňují, aby věci mohly být vysvětlovány rozumově a dobře pochopeny¨ 

• zvláštním typem realismu je kritický realismus – snaží se o analýzu a rozbor dobových zvláštností a okolností

**Čeští autoři:**

Karel Havlíček Borovský, Alois Jirásek, Jan Neruda








