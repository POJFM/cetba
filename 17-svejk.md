---
#title: "Malý princ - Antoine de Saint-Exupéry"
author: Filip Sikora
fontfamily: times
date: 22-03-2021
lang: cs
geometry: [a4paper, bindingoffset=0mm, inner=30mm, outer=30mm, top=30mm, bottom=30mm]
classoption: [notitlepage, onecolumn]
header-includes: |
	\usepackage{fancyhdr}
	\pagestyle{fancy}
	\fancyhead[R]{Filip Sikora}
	\fancyhead[L]{Osudy dobrého vojáka Švejka za světové války - Jaroslav Hašek}
---

# Osudy dobrého vojáka Švejka za světové války - Jaroslav Hašek

**Vydáno:** 1921 - 1923

**Žánr:** protiválečný humoristický román **Druh:** epika

## Myšlenka

Odpor proti válce, její surovost a nesmyslnost, vysmívá se jí. Odpor proti násilí a ponižování člověka.

## Jazykové prostředky a styl

Románová tetralogie, poslední díl byl nedokončený (dopsal Karel Vaněk), V zázemí, Na frontě, Slavný výprask, Pokračování slavného výprasku. Postup je chronologický s retrospektivními historkami (hospodské historky). Zkomolená němčina, vulgarismy, nadávky, hovorový jazyk (pražština), argot. Parodie jazyka. Nadsázka, ironie, černý humor.

## Postavy

- **Josef Švejk** - "geniální blb", někdy se chová hloupě, přitom je velmi chytrý, prostomyslný dobrák, mluvka, loajální, vždy spokojený, všechny úkoly plní na maximum
- **Polní kurát Katz** - kněz, ale v Boha nevěří, je věčně namol a hraje karty
- **Nadporučík Lukáš** - prospěchář a pokrytec, přetvařuje se, umí být i dobrosrdečný
- **Poručík Dub** - zlý, podlý a povýšený

## Obsah

Příběh se odehrává v průběhu první světové války. Na začátku knihy zjišťujeme společně se Švejkem, že vypukla první světová válka. Švejk vyhlašuje v hostinci nahlas své názory na atentát v Sarajevu, ale naneštěstí ho uslyší tajný agent. Švejk je tedy zatčen pro velezrádné řeči. Kvůli jeho hloupým odpovědím ho pošlou do blázince. Tam se mu líbí, protože se o něj pěkně starají. Nakonec ho zblázince vyhodí. Když začne válka, narukuje Švejk do armády. V té době ale má revma, a proto ho hospodyně doveze na vozíku. Lékařská kontrola ho prohlásí za simulanta. Léčba spočívá v dietě, polykání aspirinu a vyplachování žaludku. Při mši si ho vyhlédne polní kurát a ustanoví ho svým sluhou. Je ale věčně namol a všechny peníze prohraje v kartách. Jednou místo peněz vsadí Švejka. Prohraje a Švejk se stane sluhou nadporučíka Lukáše, který si ho časem oblíbí.

## Umělecký směr - Protispolečenští anarchističtí buřiči

- označení pro generaci českých spisovatelů, která se začala tvořit na počátku 20. století v době upadajícího vlivu lumírovců a vrcholícího symbolismu a dekadence představitelů České moderny
- opovrhovali soudobou společností, její konzervativní morálkou a spořádanou existencí. Propagovali přirozenou lásku, detabuizovali sexualitu, kritizovali tradiční manželství. Vedli bohémský život.
- **Významní autoři:** Stanislav Kostka Neumann, Jiří Mahen, Petr Bezruč

# Jaroslav Hašek

**Jaroslav Hašek** vystudoval Československou obchodní akademii. Na gymnáziu byl jeho třídním učitelem Alois Jirásek. Věnoval se psaní a publicistice. Příležitostně byl redaktorem – České slovo, Svět zvířat. Prošel různými zaměstnáními. Procestoval (většinou pěšky) celou rakousko-uherskou monarchii i část Německa. Nejlépe mu vyhovovaly satiry a humoresky. Dělal si srandu z rakušáctví, militarismu i institucionalismu. Vedl bohémský život, a tak začaly jeho problémy s alkoholem. Za první světové války upadl do ruského zajetí a vstoupil do Rudé armády.

## Dílo

- Májové výkřiky (1903)
- Galerie karikatur (1909)
- Dobrý voják Švejk a jiné podivné historky (1912)
- Průvodčí cizinců a jiné satiry z cest i z domova (1913)
- Dobrý voják Švejk v zajetí (1917)
- Dva tucty povídek (1920)
- Tři muži se žralokem a jiné poučné historky (1921)
- Pepíček Nový a jiné povídky (1921)
- Velitelem města Bugulmy (1921)
- Mírová konference a jiné humoresky (1922)
- Dobrý voják Švejk před válkou a jiné podivné historky (1922)
- Osudy dobrého vojáka Švejka za světové války (1921–1923)
