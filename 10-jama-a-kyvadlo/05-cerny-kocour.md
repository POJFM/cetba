---
#title: "Černý kocour a jiné povídky - Edgar Allan Poe"
author: Filip Sikora
fontfamily: times
date: 22-03-2021
lang: cs
geometry: [a4paper, bindingoffset=0mm, inner=30mm, outer=30mm, top=30mm, bottom=30mm]
classoption: [notitlepage, onecolumn]
header-includes: |
	\usepackage{fancyhdr}
	\pagestyle{fancy}
	\fancyhead[R]{Filip Sikora}
	\fancyhead[L]{Černý kocour a jiné povídky - Edgar Allan Poe}
---

# Černý kocour a jiné povídky - Edgar Allan Poe

**Vydáno:** 1843

**Žánr:** Hororové povídky **Druh:** Epika

## Téma a motiv

- **Téma:** zoufalství, smutek, žal, tajemno, úzkost
- **Motiv:** strach

autor zde dává svými díly najevo zkaženost světa a zlo, které lidi páchají na sobě a svých blízkých, zanechat ve čtenáři psychologicky promyšlený dojem, většinou hrůzy a hnusy, ale i humor a překvapeni

## Časoprostor

## Jazykové prostředky a styl

jazyk

## Obsah

### Jáma a kyvadlo

Odsouzený (vypravěč) je církví zavřen do kobky, aby zde strávil zbytek svého života. V ní je naprostá tma, a proto se rozhodne změřit její velikost za pomoci kusu látky z kutny, do které byl oblečen. Uklouzne však při tom, díky čemuž zjistí, že je těsně u okraje velké propasti (jámy). Ta by podle něj mohla znamenat vysvobození, ale také smrt. Když se posléze posilní jídlem a vodou, upadne do hlubokého spánku, neboť se v potravě nejspíš nacházel uspávací prostředek. Probouzí se spoutaný pod kyvadlem, které se nad ním na provaze houpe a stále se přibližuje blíž a blíž k jeho tělu. Začne proto přemýšlet, jak by se z této prekérní situace dostal, ale kvůli psychické nestabilitě se mu to příliš nedaří. Na poslední okamžik se zachrání, neboť se mu podaří přijít na plán, v němž využije žravosti hlodavců. Bohužel poté, co je kyvadlo vyzdviženo z místnosti stropem, stěny kobky se nejprve rozpálí a následně se sunou tak, aby donutily odsouzence spadnout do jámy. Těsně u okraje se nakonec zastaví, a proto je hlavní postava zachráněna. Povídka končí tím, že mu generál Lasalle podává ruku, aby jej mohl vytáhnout. Toledo je dobyto francouzskou armádou a inkvizice je roztroušena.

Jáma a kyvadlo, studie efektního teroru, začíná úvodní pasáží o vypravěčově smrtelné úzkosti ("Bylo mi zle, k smrti zle mi bylo z těch dlouhých muk"), vzápětí muž ztrácí vědomí po vyslechnutí rozsudku smrti. Čtenář si v úvodu povídky domyslí, že vypravěč tato muka přežil, ze slov "Spatřil jsem rty černě oděných soudců. Připadaly mi bílé – bělejší než list papíru, na kterém toto píši". Zejména nedostatek nadpřirozených elementů v povídce vyvolává hrůzu, místo děje je skutečné, nikoli smyšlené. "Realita" příběhu je umocněna autorovým důrazem na pocit: kobka je tmavá, nevětraná a plná krys, vypravěč trpí žízní a hladem a kyvadlo s nabroušeným ostřím hrozí jeho rozkrájením. Vypravěč registruje pomalé klesání kyvadla a jeho "svištění". "Jáma a kyvadlo" může být považována za vážné převyprávění satirické autorovy povídky A Predikament. V tomto příběhu podobná kosa pomalu (a komicky) odděluje vypravěči hlavu. Tato akce je v povídce "Jáma a kyvadlo" pozměněna: klesající kyvadlo se chystá proříznout vypravěči hruď.

### Zánik domu Usherů

Vypravěč příběhu obdrží jednoho dne naléhavý dopis od svého přítele z dětství Rodericka Ushera, aby jej přijel navštívit do jeho sídla. Žádá jej o pomoc, trpí nervovou rozrušeností a doufá, že mu společnost jediného přítele přinese úlevu. Muž se vydá na cestu a jakmile kvečeru dorazí ke starobylému domu rodu Usherů, padne na něj podivná tíseň. Jako by měl dům se sousedním močálem temnou moc přivolávat chmury. Na mysl mu vyvstane představa, že dům obklopují tíživé výpary rozkladu, hnijící ovzduší s nádechem barvy olova. O váženém rodu Usherů je známo, že slul odnepaměti přehnanou citlivostí, jež se projevovala v četných uměleckých dílech, zájmem o složité formy hudby a štědrou dobročinností. Sluha návštěvě odebere koně a komorník muže doprovodí k Roderickovi. Jak je překvapen proměnou posledního z Usherů! Před ním stojí lidská troska, mrtvolně bledá pleť, velké oči, tenké bledé rty, tenké měkké vlasy povlávající kolem lebky s nepřiměřeným rozpětím. Roderick jej srdečně vítá, v jeho tváři je upřímnost. Velmi záhy návštěvník pozná další rysy povahy svého přítele – rozpolcenost, ustavičnou úzkost a zádumčivost. Usher jej informuje o své chorobě a utkvělé obavě, že brzy zemře. Má pocit, že toto prastaré sídlo nad ním získalo nějakým způsobem moc a opanovalo jeho životní elán. K neblahým psychickým náladám přispívá i špatný zdravotní stav jeho milované sestry Madeline, vleklá choroba ji velmi oslabuje a přivádí dnem ode dne blíž k náruči smrti. Návštěvník se snaží přítele rozptýlit. Společně se věnují četbě či předčítání, Usher hraje na kytaru a zpívá improvizovaný text, maluje. Při vzájemných rozhovorech vysloví názor, že schopnost vnímání má i rostlinstvo – a také určité nerosty. Tato jeho víra pramení z přesvědčení, že strašlivá síla starodávného sídla ovládá jeho mysl. Když Madeline zemře, Roderick vysloví přání uložit její tělo dočasně do rodinné kobky. Společně se svým přítelem ji dopraví do temného vlhkého sklepení a na okamžik pohlédnou zesnulé do tváře. Následující dny trápí Ushera žal a během jedné noci, kdy venku zuří bouře, navštíví přítele v jeho komnatě. Ten se rozhodne předčítat mu úryvky z knihy Launcelota Canninga. Jak pokračuje v četbě, Roderick se podivně chvěje a pohupuje. Zdá se, že odněkud z domu vycházejí zvuky, které se téměř shodují s příběhem knihy. V jednu chvíli Usher vyskočí a vykřikne "Ne Ethelred, ale Madeline je za dveřmi! Cožpak nepoznám ten tlukot jejího srdce? Chvátá mi vyčíst, jak jsem si pospíšil s pohřbem!" Dveře se otevřou a vyzáblé tělo Madeline v zakrváceném rubáši padne na jejího bratra, jenž se kácí k zemi mrtev. Vypravěč na nic nečeká, prchá z děsivého domu, skočí na koně a ujíždí pryč. Když se ohlédne, spatří rozpadající se dům, jejž pohlcují vody černého močálu.

### Sud vína Amontilladského

Montresor potká o Masopustu Fortunáta již v podnapilém stavu, a tak využije příležitosti, a pod záminkou, že mu právě přivezli sud Amontilladského vína, ho naláká k sobě domů. Na cestě do podzemí jej ještě M. přesvědčuje, aby se kvůli nachlazení do vlhkých sklepů nevydával, že si pozve raději odborníka Luchesiho. Takovou příležitost si ale F, nemůže nechat ujít. Pokračují v cestě, při které dává M. Fortunatovi ochutnat i různá jiná vína, aby byl ještě bezbrannější a malátnější. Stále mu ale radí, aby se vrátil, aby neonemocněl. F. se ale nedá odbít. Cestou se dostali až k velké kryptě, na jejímž konci byla menší, a v ní, za zbořenou stěnou čněl malý výběžek. Tam je prý víno A. Fortunato dychtivě vstoupí a M. hned za ním, a okamžitě ho připoutá řetězem ke stěně. M. odhalí schované zednické náčiní a začne vchod zazdívat. F. si nejdřív myslí, že jde o vtip. Když si uvědomil, co se děje, začal vzdychat, řinčet řetězy a potom už jenom řvát. M. se pásl na jeho utrpení a na F. řev odpovídal stejným řevem. Pak se ale z výklenku ozval nelidský, ďábelský smích. Říkal, že je to skvělý žert, a že se tomu ještě zasmějou, ale že už je čas jít. A M. odpověděl: Ano, s pomocí boží. F. se již neozval. Při posvícení do krypty se ozval jen slabý zvuk rolničky na F. čapce.

### Medailon

Starý pán, poznamenaný svými zraněními ze střetů se zbojníky, hledá úlevu pro bolest ze svých zranění. Jeho sluha Pedro mu ale odmítá pustit žilou. Tak hledá pomoc v opiu. Tak se dostane do stavu deliria a sluha je proto ubytuje v opuštěném zámku, aby jeho pán v tomto stavu nespal venku. Uloží pána do postele a toho ve svém stavu zaujmou obrazy na stěnách. Zvláště pak jeden. Portrét mladé dívky. Příběh obrazu je ale smutný. Jeho autor maloval svou milou v temné věži, a tak jak byl obraz stále hotovější, malíř nepozoroval, že jeho láska zatím víc a víc churaví. Pro svého milovaného ale stála modelem dál. Ten si ale její nemoci ani nevšiml. Tak byl pohroužen do svého díla. Když jej dokončil. Zíraje na své dílo najednou zbledl a s hrůzou v hlase zvolal: "Toť opravdu život sám." Když se pak náhle obrátil na svou milenku, ta již byla mrtvá.

### Zrádné srdce

Každý večer o půlnoci se vkrádá do starcovy ložnice a malou svítilnou svítí přímo na jeho oko. To je ale zavřené, a tak nemá důvod starce zabít. Osmé noci ale starce probudí. Čeká, až zase usne, protože ho stařec ve tmě neviděl. Slyší ale starcovo tlukoucí srdce, jak stále zrychluje v narůstající hrůze. Posvítí na jeho oko lucernou a vidí jeho supí oko otevřené. V tom se ve vrahovi probudí amok a rychle starce strhne na zem a svalí na něj postel. Stařec ještě stihl jednou vykřiknout. Potom ale jeho tlukot už slábl, až ztichl docela. Vrah je spokojený, že supí oko je nadobro pryč. Starcovy ostatky rozřezal (opatrně nad džberem, aby nezůstaly stopy krve) a schoval je pod prkna v podlaze starcovy ložnice. Skončí ve 4 hodiny ráno. To už přicházejí policisti přivolaní sousedem, který v noci slyšel výkřik. Pachatel si je příliš jistý svojí brilantností a policisty provází po starcově bytě, ukazuje jim jeho nedotčené bohatství, a tvrdí, že ten výkřik pochází od něj při zlém snu. Stařec, tvrdí, odjel na venkov. Je si sebou tak jistý, že přinese policistům židle a postaví je přímo v místě, kde jsou pod nimi uschované ostatky oběti, aby si odpočinuli. Sedí s nimi a nenuceně konverzuje. Po chvíli ale slyší tlumený tlukot, který se stále stupňuje. Dojde mu, že je to starcovo srdce a pronásleduje ho po smrti. Tlukot sílí a pachatel z něj už šílí, až se ke všemu dobrovolně přizná a odhalí i místo ukryté mrtvoly.

### Černý kocour

Jednoho dne ale přišlo i na něj. Po svém nočním návratu z hospody, kdy byl vypravěč opět notně pod parou, nabyl dojmu, že se mu kocour vyhýbá. Prudce ho chytil a polekané zvíře se mu zahryzlo do ruky. To vyburcovalo vypravěče k hroznému činu a vyřízl kocourovi oko. Kocour se sice rychle zotavoval, ale Vypravěč nabyl dojmu, že musí svůj hrůzný čin dokonat. Jednoho rána kocoura oběsil na stromě. Následující noci jeho dům celý shořel i se vším jeho jměním. Jen jedna stěna domu byla nápadně neporučená. A na ní byl vyryt obrys kočky se smyčkou kolem krku. Po čase zjistil, že mu zvíře chybí a začal se ohlížet po náhradě. Náhodou narazil na téměř totožného kocoura, lišícího se od Pluta pouze bílou skvrnou na hrudi. Kocour ho následoval až domů a stal se mazlíčkem i jeho ženy. Časem se mu ale kocour začal opět protivit. Připomínal mu pocity studu ze smrti Pluta. Kocourovi se snažil vyhýbat. Čím více se mu ale kocour protivil, tím větší viděl kocour ve svém majiteli zalíbení. Z kocoura měl strach, ale bál se ho zbavit. Strach z něj měl o to větší, když se jeho, zpočátku beztvará skvrna změnila ve zcela jasný obrazec šibenice. Jeho předchozí nevrlost postupně přecházela v nenávist ke všemu na světě a k celému lidstvu. Nejvíce to odnášela jeho žena. Když s ní jednoho dne šel do sklepa a kocour se hnal za ním, až ho málem srazil dolů, posedla ho zuřivost a uchopil sekeru s úmyslem už provždy kocoura usmrtit. Ránu zastavila jeho žena. To ho ještě víc rozdivočelo a ženu sekl do hlavy a zabil ji. Rozhodl se zazdít mrtvolu ve sklepě. Kocour zmizel. Když přišli vyšetřovatelé, celý dům pečlivě prohledali a pří asi čtvrté návštěvě sklepa se rozhodli s uspokojením pátrání skončit. Vrah si byl tak jistý svým dokonalým zamaskováním, že ještě provokativně udeřil do zdi, za níž byla mrtvola se slovy: "…tyto zdi jsou velmi důkladně stavěny." V tom se zpoza ní ozval tlumený nářek, který se postupně měnil v nelidský křik, pocházející snad z pekla.

## Umělecký směr

### Romantismus

- První polovina 19. století. Má romantické náměty (smrt, láska), které se navzájem prolínají. Děj probíhá v noci během bouře, nebo kontrastně v klidné místnosti. Dokonale propracovaná psychologie postavy. Hrdina se pokouší nalézt útěchu u Boha, ale končí beznadějně. Hrdina je většinou výjimečná osobnost a má neznámou minulost.
- **Čeští autoři:** autori-cz
- **Zahraniční autoři:** autori

# Edgar Allan Poe (1809-1849)

Americký spisovatel a básník Edgar Allan Poe se narodil v roce 1809 v rodině kočovných herců. Po smrti jeho matky se ho ujali manželé Allanovi z Richmondu, od nich získal své druhé jméno. Jeho otčím měl pracovní nabídky v Anglii, kam se rodina přestěhovala. Poe byl vzorným a chytrým studentem. Měl spoustu zájmů a ve společnosti byl oblíbený. Univerzitu, na které studoval, musel z finančních důvodů opustit. V té době vyšly v Bostonu jeho první básně psané v byronovském stylu.\\_
Poe se potýkal s velkými finančními problémy. Často měnil pobyt i zaměstnání. Z existenčních důvodů vstoupil do armády a později začal studovat vojenskou školu, kterou ale opět nedokončil. S otčímem si příliš nerozuměl, stále s ním řešil finanční problémy. Poe se snažil najít zbytek jeho původní rodiny. Našel ji, včetně bratra b Baltimore a rozhodl se s nimi sdílet domácnost. Ani v intimním životě se Poeovi příliš nedařilo. Zamiloval se do své krásné čtrnáctileté sestřenice Virginie. Dívka trpěla tuberkulózou a v roce 1847 jako velmi mladá, zemřela. Poe začal pracovat jako redaktor v Richmondu /1835/. Psal články a kritiky. Tuto práci velmi miloval, byl pracovitý, ale také ješitný, útočný, měl sklon k alkoholismu.\\_
Po ztrátě tohoto zaměstnání získal Poe v roce 1839 nové místo redaktora ve Filadelfii. Podařilo se mu splatit své dluhy a pečoval o svou nemocnou ženu. Během svého života Poe navštívil ještě New York, kde se opět věnoval svým redaktorským a literárním aktivitám, které byly někdy úspěšné. Čelil také některým soudním sporům. Oba další milostné vztahy, z nichž jeden skončil málem sňatkem, však Poe svým chováním rozbil. Začal jeho morální, intelektuální i fyzický pád. Edgar Allan Poe zemřel v roce 1849 v Baltimorské nemocnici na překrvení mozku. Několik dní před svou smrtí byl nalezen na ulici v bezvědomí. Poe byl významným básníkem, spoluzakladatelem moderní povídky, ale byl velmi nevyrovnanou osobností. Kritika mu vyčítá jeho malé znalosti, jeho nepřesnost a to, že některé úryvky z jeho tvorby jsou převzaté od jiných autorů, to však Poe nikdy nepopíral.

## Dílo

- Příběhy Artura Gorgona Pyma (1836)
- Zánik domu Usherů (1838)
- Grotesky a arabesky (1840)
- Vraždy v ulici Morgue (1841)
- Maska Červené Smrti (1842)
- Jáma a kyvadlo
- Černý kocour (1843)
