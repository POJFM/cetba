---
#title: "Kytice - Karel Jaromír Erben"
author: Filip Sikora
fontfamily: times
date: 22-03-2021
lang: cs
geometry: [a4paper, bindingoffset=0mm, inner=30mm, outer=30mm, top=30mm, bottom=30mm]
classoption: [notitlepage, onecolumn]
header-includes: |
	\usepackage{fancyhdr}
	\pagestyle{fancy}
	\fancyhead[R]{Filip Sikora}
	\fancyhead[L]{Kytice - Karel Jaromír Erben}
---

# Kytice - Karel Jaromír Erben

**Vydáno:** 1853

**Žánr:** Lyrickoepické básně **Druh:** Epika

## Téma a motiv

Hlavní myšlenkou je ukázat, že lidská společnost si většinou za následky hříchů může sama. Každý člověk má svůj osud a pokus o změnu osudu se krutě trestá. Nejsilnějším citem je zde mateřství.

## Časoprostor

české země, venkov, temná neurčitá místa vycházející z lidových pověstí (kostely, hřbitovy, lesy)

## Jazykové prostředky a styl

Básnické prostředky – elipsa, anafora, epanastrofa, inverze, epiteton konstanc, eufemismus (již na něm roste trávníček), apostrofa (Maria, panno přemocná), metafora, epizeuxis, zvukomalba, personifikace, živé dialogy a popisy postav i prostředí, které zde nahrazují romantické prvky; in medias res (skočit do děje bez nějakého velkého úvodu, bez určení místa a času – Svatební košile)

## Postavy

_Každá balada má své hlavní postavy:_

- **Kytice** - děti a matka převtělená do mateřídoušky
- **Poklad** - nenasytná matka a její dítě
- **Svatební košile** - osamělá dívka, která postrádá svého milého a její milý, který vstal z mrtvých
- **Polednice** - zaneprázdněná matka a její zlobivé dítě, polednice - – zamilovaný král, zlá matka, její dcera a nevlastní dcera Dora, stařeček, zlatý kolovrátek
- **Šťedrý den** - zvídavé dívky Hana a Marie
- **Holoubek** - truchlící mladá hezká vdova, holoubek
- **Záhořovo lože** - otec, jeho syn, zlý Zahoř
- **Vodník** - opatrná matka, nedbalá dcera, zlý vodník, ubohé dítě
- **Vrba** - paní, která se v noci převtěluje do vrby a její zvědavý manžel
- **Lilie** - zemřelá dívka, proměňující se v lilii, její manžel, nedbalá matka manžela
- **Dceřina kletba** - dívka, která zavraždila své dítě, její matka a její milý
- **Věštkyně** - věštící kněžna Libuše

## Obsah

### Kytice

Zemřela matka a zůstali po ní sirotci. Matka jim velmi chyběla a stále ji hledali. Matce bylo dětí líto, a tak se převtělila do květiny, do mateřídoušky. Matka představuje vlast, děti národ.

### Poklad

Matka jde s dítětem na Velký pátek do kostela. Cestou vidí otevřenou skálu a síni plnou stříbrných a zlatých pokladů. Matka položí dítě a odnáší si domů stříbrné poklady a vrací se i pro zlaté. Když přijde domů, poklad se změní v kamení a hlínu a skála zmizí i s dítětem. Za rok opět na Velký pátek se skála otevře a matka si vezme své dítě, ale poklad nechá ve skále.

### Svatební košile

Osamělá dívka vzpomíná na svého milého a modlí se. Její milý už dávno odešel do války, ale doposud se nevrátil. V tu chvíli se objevuje za oknem a chce, aby šla s ním. Dívka ho poslechne a cestou odhazuje modlící knížky, růženec a křížek po matce. U hřbitova pochopí, co se na ní chystá. Uteče před milým a schová se v márnici. Milý na ní posílá mrtvé, ale nakonec zakokrhá kohout a tím je zachráněna.

### Polednice

Matka vaří oběd, ale dítě zlobí, křičí a nechce si hrát. Protože dítě neposlechne, matka mu vyhrožuje, že zavolá polednici. Ta však opravdu přichází. Matka dítě brání a tiskne si ho k sobě. V poledne přijde otec na oběd, matku ještě vzkřísí, ale dítě je mrtvé.

### Zlatý kolovrat

Král byl na lovu, cestou zabloudil a zastavil se před chalupou, kde bydlela Dora s nevlastní matkou a sestrou. Dora se mu líbila a chtěl si ji vzít za ženu. Matka s druhou dcerou však Doru zabijí, odeberou jí nohy, ruce a oči. Král nepozná rozdíl a vezme si druhou dceru za ženu a později odjíždí do boje. Mezitím stařeček v lese našel tělo a posílá své páže na zámek, aby prodal zlatý kolovrat, přeslici a zlatý kužel za nohy, ruce a oči. Stařeček nohy, ruce a oči připojí k tělu a Dora ožije. Když chce nevlastní dcera pánovi něco upříst na kolovrátku, kolovrátek mu prozradí, co se přihodilo. Pán Doru najde a vezme si ji za ženu. Matku a dceru potrestá stejným způsobem, jako udělaly ony.

### Štědrý den

Děvčata Marie a Hana v adventu předou len a chtějí znát, co je čeká. Jdou se podívat k jezeru, a když vysekají díru, má se jim zjevit ženich. Haně se zjeví myslivec a ona se do roka vdá, ale Marie zemře, protože se jí zjevil kostel, svíce a rakev. O příštím adventu, když děvčata předou len, tak raději nechtějí znát, co je čeká.

### Holoubek

Cestou kolem hřbitova jde mladá, hezká žena, které zemřel manžel. Potká nového muže a za měsíc se opět vdává. Nad hrobem zemřelého manžele vyroste dub a na něm sedává běloučký holoubek, který ženě zpívá pravdu o manželově smrti, otrávila ho. Ona už to déle nemůže snášet a utopí se v řece. Je pochovaná u břehu a nemá hrob.

### Záhořovo lóže

Otec upsal syna ďáblu a ten se rozhodl, že listinu získá z pekla zpátky. Cestou potká Záhoře, který ho chce zabít, jako mnoho jiných poutníků. Záhoř ho nakonec nechá jít, když mu slíbí, že mu řekne, jaké to v pekle je. Za rok se chlapec vrací a vypráví, že jedině při výhružce Záhořovým ložem mu listinu vydali. Záhoř se vyděsí a chlapec mu poradí, aby se modlil a kál, dokud se k němu nevrátí a zarazí jeho zabijácký kyj do skály. Za 90 let se poutník vrací jako biskup se svým pomocníkem. Ze skály roste krásná jabloň a pařez, který stojí vedle, zakazuje trhat jablka. Biskup však může jablko utrhnout, protože vyrostlo ze zaraženého kyje. Shledá se se Záhořem – mluvícím pařezem. Když oba zemřou, jejich duše se promění v bílé holubice.

### Vodník

Matka rozmlouvá dceři, aby nechodila prát šátky do rybníka, protože měla zlý sen. Když dcera začal prát první šátek, prolomila se pod ní lávka a ona spadla do rybníka. Stává se nedobrovolně vodníkovou ženou a má s ním dítě, které je její jediné potěšení. Přemluví vodníka, aby jí pustil naposledy se rozloučit s matkou. Vodník jí dovolí, že tam může být od klekání do klekání, nesmí nikoho objímat a dítě zůstává u vodníka. Večer přichází vodník, chce večeři, rozestlat a nakrmit dítě. Matka nechce dceru pustit a chce, ať dítě přinese. On to udělá, ale utrhne mu hlavu.

### Vrba

Pán se ptá mladé paní, proč je ve dne zdravá a v noci jako mrtvá. Paní tvrdí že je jí to souzeno, ať se tím nezabývá. On jde za babkou a ta mu prozradí, že v noci se žena proměňuje ve vrbu. Pán se rozčílí a vrbu porazí. Tak zemře i jeho žena a ze syna je sirotek. Otec udělá z vrby kolébku a z větví si chlapec, až vyroste, bude dělat píšťalky, a tak bude mluvit se svojí matkou.

### Lilie

Zemře mladá dívka. Nepřála si být pohřbena na hřbitově, ale v lese. Na jejím hrobě vykvetla lilie. Jednou, když byl místní pán na lovu, uviděl lilii v lese. Líbila se mu, a proto si ji nechal přenést do své zahrady. Zjistí ale, že lilie v noci chodí po sadě, mluví a bojí se světla. Pán jí slíbí ochranu. Lilie se za něj provdá a má s ním syna. Pán však musí do boje a jako opatrovnici pověří svoji matku. Když se pán vrací domů, dítě je mrtvé a po matce dítěte zůstala jen zvadlá lilie. Pán přeje to samé své matce.

### Věštkyně

Balada obsahuje úryvky z lidových pověstí o české zemi. Libuše pošle pro Přemysla Oráče, a dokud on nedoorá své pole, bude v zemi hlad. Libuše věští i založení Prahy. Dále se pojednává o kostelu se zlatým zvonem, který bude zaryt do země, dokud nebude mezi lidmi obnovena lásky, víra a naděje. Češi by se měli sjednotit k jednomu náboženství a lidé potřebují rozum a srdce, aby se jim dobře dařilo.

### Dceřina kletba

Dcera se přiznává své matce, že zabila dítě, přirovnává to k zabití holoubátka. Je nešťastná a říká, že od žalu jí pomůže jedině konopná oprátka. Zároveň proklíná svoji matku a svého milého.

## Umělecký směr

### Romantismus

- umělecký a filozofický směr a životní postoj euroamerické kultury konce 18. století a začátku 19. století. Vznikl přibližně na přelomu 18. a 19. století a hlavní rozvoj zažíval od první třetiny 19. století do poloviny 19. století. Základními kameny romantismu jsou cit, individualita (a individuální prožitek) a duše (zejména trýzněná duše). Romantismus vznikl jako reakce na monopol rozumu ve filozofii osvícenství, strohost antikou inspirovaného klasicismu. Výchozí podněty hledal v minulosti (hlavně ve středověku) a v exotických zemích.
- **Čeští autoři:** Karel Hynek Mácha (Kytice), Karel Sabina (Hrobník), Josef Kajetán Tyl (Fidlovačka)
- **Zahraniční autoři:** Henry Wadsworth Longfellow (The Song of Hiawatha), Herman Melville (Bílá velryba), Henry David Thorea (Život v lesích)

# Karel Jaromír Erben (1811–1870)

Karel Jaromír Erben se narodil v podkrkonošském Miletíně 7. listopadu 1811. Jeho otec byl písmák (udržoval tradice, ústní lidovou slovesnost). Pocházel z celkem devíti dětí, ale do dospělosti zůstal pouze on a jeho mladší sestra. Učil se na gymnáziu v Hradci Králové, kde mohl projevit nadání pro hudbu. Díky své píli začal studovat práva v Praze. Zde se seznámil s Františkem Palackým, jenž měl na něj velký vliv. V roce 1837 šel na praxi k soudu a o rok později k pražskému fiskálnímu úřadu. V této době ho již zcela pohltily české pohádky, písně a zvyky. Oženil se s Betynou Mečířovou, s níž měl 4 děti. Střídal nejistá zaměstnání a stále se snažil uživit rodinu. Působil také jako redaktor v Pražských novinách. Tuto funkci opustil po vydání nové ústavy. Stal se sekretářem Českého muzea a později archivářem hlavního města Prahy

Duchem byl sběratel a pohádkář a ve čtyřicátých letech vyšly jeho Písně národní v Čechách, které byly později rozšířeny a znovu vydány v roce 1864 jako Prostonárodní písně české a říkadla. V pohádkách byl ovlivněn německými romantiky bratry Grimmovými. Zlatovláska, Tři zlaté vlasy děda Vševěda, Dlouhý, Široký a Bystrozraký, to je jen výčet jeho nejslavnějších pohádek, které ale vyšly až po jeho smrti

Sbírka 13 balad se nazývá Kytice a byla vydána roku 1853. V ní odkazuje mýtus k vyššímu zákonu. Všechny básně se týkají základních vztahů mezi matkou a dítětem, ženou a mužem. Lásku matky k dítěti nemůže zrušit ani smrt. Onemocněl tuberkulózou a 27. listopadu 1870 v Praze zemřel. Karel Jaromír Erben je představitelem obrozeneckého romantismu.

## Dílo

- Sto prostonárodních pohádek a pověstí slovanských v nářečích původních
- Slovanská čítanka
- Písně národní v Čechách
- Ondřej Puklice ze Vstruh
- Sebrané spisy Jana Husa
- Rukopis musejní letopisů Kosmových
- Tulák
- Na hřbitově
- Mladší bratr
- Prostonárodní písně a říkadla
