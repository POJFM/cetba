**Karel Jaromír Erben**

**Narozen:** 1811 Miletín

**Úmrtí:** 1870

Karel Jaromír Erben byl český právník, básník, archivář, historik, překladatel, spisovatel  a sběratel českých lidových písní a pohádek. Po svých studiích na gymnáziu v Hradci Králové a v Praze byl zaměstnancem Královské české společnosti nauk a sekretářem Českého muzea. Od roku 1851 působil jako archivář města Prahy a od roku 1864 se stal ředitelem pomocných úřadů pražských. Ve svých studijních letech se Erben stýkal s Karlem Hynkem Máchou. Později se také seznámil s Františkem Palackým, spolupracoval s ním a souhlasil jeho politickými názory. Spory s Martinem Hattalou Erbena vyčerpávaly a přispívaly ke zhoršení jeho zdravotního stavu.

Všechny jeho básně se týkají základních vztahů mezi matkou a dítětem, ženou a mužem. Lásku matky k dítěti nemůže zrušit ani smrt. Onemocněl tuberkulózou a 27. listopadu 1870 v Praze zemřel. 

**Díla:**

\- Písně národní v Čechách (sbírka písní)

\- Vybrané báje a pověsti národní jiných větví slovanských (pověsti)

**Kytice**

**Žánr:** Báseň, znaky balady a pohádky

**Literární druh**: lyrickoepická skladba

**Místo a čas děje:** Český venkov, 19. století

**Postavy:**

**Svatební košile:**

Osamělá dívka, a její milovaný.

**Polednice:**

`	`Matka, její zlobivé dítě, otec a polednice 

**Poklad:** 

Hamižná matka a její dítě.

**Zlatý kolovrat:**

`	`Zamilovaný král, zlá matka, její dcera, stařeček, zlatý kolovrátek.

**Štědrý den:**

`	`Dívky Hana a Marie.

**Holoubek:**

`	`Truchlící mladá vdova, holoubek.

**Záhořovo lože:**

`	`otec, jeho syn a zlý Záhoř.

**Děj:** 

**Svatební košile**


Mladá dívka přišla o celou svou rodinu a zoufale čekala na návrat svého milého, který odešel do ciziny. Jedné noci se modlí k obrazu Panny Marie a prosí ji, ať jí milého navrátí, že jinak svůj život dává všanc. V témže okamžiku se za okny stavení zjeví ten, o jehož návrat dívka žádala. „Mladík“ bere svou vyvolenou na strastiplnou cestu ke svému domovu. Postupně dívku zbaví modlitební knížky, růžence i křížku po její mamince. Až když se dvojice zastaví u hřbitovní zdi, pochopí dívka, že její milý zemřel, že je z něj umrlec. Mrtvý vyděšené sebere poslední věc, kterou u sebe měla – uzlík s košilemi, jež na jeho přání, když odcházel, ušila. Zdá se, že přichází dívčin konec, ale ta se pomocí malé lsti ukryje v umrlčí komoře, kde ji polomrtvou nacházejí lidé přicházející na ranní mši. Svůj život si zachránila modlením k Pánu Bohu.

**Polednice**

Je poledne a matka chystá jídlo pro svého muže, jejich dítě však neustále zlobí. Matka ve zlosti zavolá polednici. Ta však nečekaně vchází do dveří a žádá dítě. Matka jej přitiskne k prsou a sama nechce své dítě dát. Poledne je v tu chvíli pryč a do světnice vchází otec, který zjišťuje co se událo. Matka leží na zemi se zalknutým dítětem, pro které už je příliš pozdě. 

**Poklad**

Na Velký Pátek se chudá žena se svým dítětem chystá navštívit kostel. Na polovině cesty však objevuje otevřenou jeskyni, v níž, jak později zjistí, se nachází poklad. Proto v jeskyni pokládá syna na zem a vynáší tolik zlata, kolik jen může. Ale až moc velká hamižnost se jí zmocňuje a příroda ji ztrestá. Skála se najednou zavírá a ona nestíhá zachránit svůj největší poklad, a to syna. Po roce však dostává druhou šanci a tentokrát ji nepromarní.

**Zlatý kolovrat**

Jednoho dne na dveře chaloupky, kde žije žena se dvěma dcerami, zaklepe král. Otevře

mu krásná dívka, ten ji poprosí o trochu vody a po prvním pohledu se do ní zamiluje a následně jí nabízí sňatek. Macecha by však raději provdala svou vlastní dceru a tak ji po cestě k hradu zabíjí. Useknou ji ruce, nohy, vypíchnou oči a části lidských ostatků berou v ranci s sebou, ale trup s hlavou zanechávají v lese. Ženich si bere za ženu mladou podvodnici a po osmi dnech muž odchází do války. Stařec tělo usmrcené dívčiny mezitím nachází na místě činu a posílá pachole k vládci se zlatým kolovratem a přeslicí, aby jej vyměnil za končetiny a oči zesnulé nešťastnice. Když se manžel vrátí zpět, požádá svou ženu, aby mu upředla zlatou nit, a když začala s prací, kolovrátek začal zpívat o tom, co dívce s macechou hrozného provedly. Neprodleně proto on odjíždí ke starci, kde se shledává se svou milou.

**Štědrý den**

Sestry Hana a Marie se na Štědrý večer vydávají k jezeru, kde prosekají led, aby viděly do budoucnosti. Hanka spatří na dně svou svatbu s Václavem, kdežto Marii přichystá osud smrt. A do roku se předpověď naplní.

**Holoubek**

Mladá žena zabila svého manžela, nějaké období předstíraně truchlí, ale co nevidět se vdává

znovu. Na hrobě zesnulého muže sedává holoubek, který jí vrkáním připomíná vinu. Vražednice svou vinu neunese a nakonec spáchá sebevraždu utopením v jezeře.

**Záhořovo lože**

Záhoř je jméno krutého vraha, jenž zabíjí pocestné. Ale však jednoho nechává naživu a to

poutníka mířícího do pekla, pod podmínkou že, až se vrátí zpět, povypráví mu, co zažil a co viděl. Za nějakou dobu se muž vrací a sdělí mu, že už se na něj pekelníci chystají a mají již pro něj nachystané lože. Od té doby se Záhoř modlí, činí pokání a nakonec mu Bůh odpustí a vezme si ho k sobě do nebe.



**Hlavní myšlenka:** 

Hlavní myšlenkou je ukázat, že lidská společnost si většinou za následky hříchů může sama.
Každý člověk má svůj osud a pokus o změnu osudu se krutě trestá. 

**Zajímavost:** 

První a poslední báseň sbírky (Kytice, Věštkyně) jsou návazností na lidovou poezii, popřípadě aktualizují staré pověsti, uvozující básně sbírky, tedy jasně upomínají na lidovou tvorbu.

**Vlastní názor:** 

Tato skladba básní je příkladem přátelství, odvahy a historie. 

**Jazykové prostředky:**

Jazyk je spisovný, jsou používány archaismy.




**Národní obrození**

Národní obrození vymezujeme od konce 18. století do 1. poloviny 19. století. Zprvu vládla Marie Terezie, která zavedla povinnou školní docházku a po ní se vlády ujal Josef II., který zavedl několik reforem (zrušil nevolnictví, zavedl toleranční patent, rušil kláštery, který nepodnikali jinou činnost navíc např. jako školy apod.). Jakmile se němčina se stala úředním jazykem Josef II. započal germanizační snahy, které právě odstartovaly národní obrození. Lidi, kteří mluvili česky nechtěli mluvit německy a tak se proti tomu začalo bojovat národním obrozením. Spousta autorů této doby se snažilo propagovat české tituly. Bylo zde cca 3,5 milionu lidí, kteří nemluvili jinak než česky, proto autoři cítili potřebu, aby české knížky nezanikly. Tito lidé se potřebovali dozvědět, co se děje apod. a v němčině tomu nerozuměli. Tak začali vznikat tzv. brožury (brožurková literatura), kde se psalo např.: jak se starat o dobytek aj.

**Čeští autoři:** 	

Božena Němcová, Josef Kajetán Tyl, Karel Hynek Mácha** 
`		`Jakub Vantuch 2.IT
