---
#title: "Máj - Karel Hynek Mácha"
author: Filip Sikora
fontfamily: times
date: 22-03-2021
lang: cs
geometry: [a4paper, bindingoffset=0mm, inner=30mm, outer=30mm, top=30mm, bottom=30mm]
classoption: [notitlepage, onecolumn]
header-includes: |
	\usepackage{fancyhdr}
	\pagestyle{fancy}
	\fancyhead[R]{Filip Sikora}
	\fancyhead[L]{Máj - Karel Hynek Mácha}
---

# Máj - Karel Hynek Mácha

**Vydáno:** 1836

**Žánr:** básnická povídka **Druh:** lyricko-epická skladba

## Téma a motiv

Úvahy o čase, o smrti, čas ztrácí význam při čekání na popravu, inspirace skutečnou událostí na hradu Bezděd, kde syn zavraždil vlastního otce, protože mu bránil v lásce, nešťastný osud Viléma a Jarmily a zobrazení májové přírody

## Časoprostor

krajina pod Bezdědem u města Doks

## Jazykové prostředky a styl

- Veršovaná výstavba – jambický verš, sdružený, střídavý, obkročný
- Typy promluv – přímá řeč, monolog, dialog, zvukomalba
- Vypravěč mluví v er formě, v závěru mluví v ich formě (ztotožňuje se s dějem), vypravěč je sám autor.

Básnické mistrovství, barvité a působivé popisy přírody, kontrast, dramatická kompozice. Básnické prostředky – epiteton konstans, epiteton ornans, přirovnání, metafora a personifikace, oxymóron, metonymie, pleonasmus, apostrofa, gradace

## Postavy

- **Vilém** - loupežník "strašný lesů pán", syn Hynka, který ho kdysi vyhnal z domu (typický romantický hrdina, neuznává svou vinu, lituje se)
- **Jarmila** - mladá dívka, miluje Viléma, spáchá kvůli lásce sebevraždu
- **Hynek** - svůdník Jarmily, otec Viléma
- **Poutník** - objevuje se až ke konci básně (poslední zpěv), ztotožnění autora, srovnává svůj osud Vilémovým, mluví o sobě a svém mládí, poznává, že jeho mládí je již ztracené

## Obsah

### První zpěv

Úvod – líčení májové krajiny kolem jezera, Začíná zde i epický děj. Jarmila sedí na břehu jezera a vyhlíží svého milého Viléma. Nejdříve spatří na jezeře jen bílý bod. Básník jej přirovnává k bílé vodní lilii. Z loďky vystoupí posel, který oznámí Jarmile, že Vilém byl uvězněn a bude popraven, protože zabil svého otce, když bránil její čest. Nevěděl, že svůdcem je jeho otec, který ho v mládí vyhnal z domu. Jarmila se v zoufalství utopí v jezeře.

### Druhý zpěv

Začíná motivem padající hvězdy. Básník zavádí do vězení, kde je Vilém – popis chmurného vězení. Vilém přemýšlí o svém životě a o svém mládí. Ptá se sám sebe, čím se provinil, že byl uvězněn. Dívá se do krajiny a uvědomuje si její krásu. Nevěří, že po smrti něco existuje a lituje, že musí zemřít. Ve svém zoufalství mluví nahlas a jeho monolog zaslechne stráž, která je nešťastná nad osudem Viléma – již nikdy se neusměje.

### Intermezzo I. - Půlnoc

Sbor duchů se připravuje na přijetí nového odsouzence na popravišti. Ptají se přírody, co dá Vilémovi k pohřbu. Zvířata i rostliny, mraky i vítr slíbí, že mu obstarají hudbu, smuteční závoje i rakev.

### Třetí zpěv

Obraz probouzející se májové přírody. Lidé spěchají na popravu. Zločinec je vyveden, modlí se, naposled se dívá na kraj, kde žil. Posílá po větru a obláčkách pozdrav své matce – zemi. Potom odchází na popraviště, kde už čeká kat. Vilémovi je useknuta hlava a tělo je vpleteno do kola a lámáno.

### Intermezzo II.

Vilémova tlupa loupežníků, kteří truchli nad Vilémovou smrtí.

### Čtvrtý zpěv

Po letech při toulkách krajem přichází básník na popraviště a poznává Vilémův osud; ztotožňuje se s osudem vyděděnce "Hynku, Viléme, Jarmilo".

## Umělecký směr

### Romantismus

- umělecký a filozofický směr a životní postoj euroamerické kultury konce 18. století a začátku 19. století. Vznikl přibližně na přelomu 18. a 19. století a hlavní rozvoj zažíval od první třetiny 19. století do poloviny 19. století. Základními kameny romantismu jsou cit, individualita (a individuální prožitek) a duše (zejména trýzněná duše). Romantismus vznikl jako reakce na monopol rozumu ve filozofii osvícenství, strohost antikou inspirovaného klasicismu. Výchozí podněty hledal v minulosti (hlavně ve středověku) a v exotických zemích.
- **Čeští autoři:** Karel Hynek Mácha (Kytice), Karel Sabina (Hrobník), Josef Kajetán Tyl (Fidlovačka)
- **Zahraniční autoři:** Henry Wadsworth Longfellow (The Song of Hiawatha), Herman Melville (Bílá velryba), Henry David Thorea (Život v lesích)

# Karel Hynek Mácha (1810-1836)

Karel Hynek Mácha se narodil 16. listopadu 1810 na Malé Straně v Oujezdské ulici. Jeho maminka pocházela z rodiny hudebníků a tatínek, mlynářský pomocník, přišel do Prahy z venkova. Krátce po jeho narození se rodina, díky neutěšené finanční situaci, přestěhovala blízko čtvrti na Františku. Tam Mácha žil do svých 16 let. Potom však jeho tatínek zanechal práce v mlýnech a zařídil si v jednopatrovém domku U Rádlů na Dobytčím trhu krupařský krámek. Rodina žila v tmavém bytě za krámkem.

Mladá generace, do níž patřil i Mácha, byla na straně polských vzbouřenců a po jejich prohře jim na útěku přes Prahu poskytovali úkryt a potraviny. Zde se Mácha poprvé setkal s revolučními myšlenkami a s lidmi, kteří se za ně nebáli bojovat. Toto ovzduší uspíšilo dozrávání mladé generace. V té době se zatím české národní hnutí teprve rodilo. Dobrovského generace položila základy, ale druhá generace obrozenců z nich vyvozovala praktické závěry. Naplnili literaturu ideály svobody i kritikou společnosti. Mácha studoval filozofii a práva. Byl vášnivým čtenářem a velmi rád cestoval (došel pěšky až do Itálie). Rád navštěvoval česká představení ve Stavovském divadle, byl ochotníkem Kajetánského divadla. Při zkouškách na ochotnická představení se seznámil s Lori Šimkovou, do níž se vášnivě zamiloval. Mácha viděl, že Lori nesplňuje ideál, jaký si o ženě vytvořil ve svých představách, a proto, když přišla do jiného stavu, se mu do sňatku moc nechtělo. Odjíždí na roční praxi a dokončení semestru do Litoměřic. Po narození jeho syna Ludvíka slíbí Lori, že si ji vezme. Svatba je určena na 6. listopadu 1836. Z Litoměřic posílá Mácha Lori mnoho panovačných dopisů, ve kterých jí zakazuje vycházet z domu a pozvat na svatbu někoho ze své rodiny, vyhrožuje jí, že si ji nevezme. Mácha pomáhal při hašení požáru, velmi se nachladil a dostal zápal plic. Zavolali doktora, ale Máchovi již nebylo pomoci. Umřel ve věku 26 let, aniž by spatřil svého syna. Ironií je, že zemřel v den, který měl být jeho dnem svatebním.

Patří k největším českým básníkům. Měl mnoho kritiků (J. K. Tyl), kteří ho obviňovali z nedostatečného národního cítění a z kopírování Byronovy poezie. Za svůj poměrně krátký život vytvořil mnoho děl. Psal poezii, prózu i drama. Větší část jeho díla vyšla posmrtně – román Cikáni (1835 - rozpor snu a skutečnosti), zlomky románu Kat (jen první část, povídka Křivoklad), próza Obrazy ze života mého (Večer na Bezdězu a Marinka - 1834). Jeho vrcholnou básnickou skladbou je Máj.

## Dílo

- Cikáni
- Křivoklad
- Svatý Ivan
- Cyklus Obrazy ze života mého
- Marinka
- Návrat
- Pouť krkonošskou
- Klášter sázavský
- Valdice
- Rozboj světů či Sen
