---
#title: ""
author: Jiří Vala
fontfamily: times
date: 19-10-2019
lang: cs
geometry: [a4paper, bindingoffset=0mm, inner=30mm, outer=30mm, top=30mm, bottom=30mm]
classoption: [notitlepage, onecolumn]
header-includes: |
	\usepackage{fancyhdr}
	\pagestyle{fancy}
	\fancyhead[R]{Autor referátu}
	\fancyhead[L]{nazev-knihy - autor}
---

# Malý princ - Antioine de Saint-Exupéry

**Vydáno:** 1943

**Žánr:** Filozoficko-alegorická pohádka **Druh:** Epika

## Myšlenka

Co je důležité je pro oči neviditelné, proto správně vidíme jen srdcem.

## Jazykové prostředky a styl

Na začátku a na konci psáno chronologicky, jinak retrospektivně, Ich i er forma, přímá řeč, monology, spisovně.

## Postavy

- **Malý princ** - malý, blonďatý a zvědavý, starostlivý a usměvavý
- **Pilot** - předtavuje vypravěče, ztroskotá se svým letadlem na Sahaře, kde potká Malého prince
- **Král** - vládne hvězdám a každý ho musí poslouchat, rozumný
- **Domýšlivec** - domýšlivý, chce být všemi obdivován
- **Pijan** - pije, abyl zapomněl ale stydí se, že pije
- **Bussinesman** - zaneprázdněný, myslí si, že mu vše patří
- **Lampář** - neúnavný, trpělivý, oddaný poslouchat rozkaz a rozsvěcovat a zhasínat lampu každou minutu
- **Liška** - chce, aby si ji Malý princ ochočil, aby byla pouze jeho

## Obsah
Příběh začíná ve chvíli, kdy pilot (samotný A. Exupéry) ztroskotá s letadlem v poušti uprostřed Sahary a najednou se u něj objeví malý chlapec – malý princ. Jejich rozhovor začne tím, že Malý princ poprosí pilota, aby mu nakreslil obrázek beránka, který ho nakreslí nakonec několikrát, jelikož se Malému princi pořád nelíbí. Nakonec to pilota přestane bavit, a tak nakreslí bedýnku a řekne: „To je bedýnka. Beránek, kterého chceš, je uvnitř!“, s čímž je Malý princ spokojen a tím začne jejich přátelství. Poté začne Malý princ vyprávět pilotovi odkud je a o své malé planetce B612, na které musí pravidelně plít semena Baobabů, jinak kdyby se rozrostli, mohly by celou jeho planetu roztrhat. Pak mu také vypráví o tom, jak na jeho planetku jednou z neznámého důvodu přiletělo semeno neznámé květiny a vyklíčilo zde. Nakonec z něj vyrostla nádherná květina. Ta mu začala poroučet, jak se má o ni starat, ale svým špatným chováním k Malému princi jen skrývala lásku k němu, což on tehdy nechápal a až když odjížděl, tak mu řekla, že ho má ráda. 

Také mu vyprávěl o tom, jak má na své planetce tři sopky, z nichž je jedna vyhaslá, ale pro jistotu všechny tři vymetal, aby se nic nestalo.  
Poté se Malý princ vydal na cestu po ostatních planetách. Na první planetce poznal krále, který sice chtěl někomu pořád rozkazovat, ale jeho rozkazy byly většinou moudré, nicméně byl na celé své planetce sám, a tak si chtěl z Malého prince udělat poddajného sluhu. 
Na druhé planetě potkal Domýšlivce, který chtěl, aby jej Malý princ obdivoval. 
Na třetí byl Pijan, který pil proto, aby zapomněl, že se stydí, že pije. 

Na čtvrté planetě byl bussinesman, který si myslel, že vše patří jemu. Celý svůj volný čas věnoval počítání hvězd a nezajímalo ho nic jiného, než kolik má hvězd a co s nimi poté může udělat. 

Na páté planetě žil Lampář se svou svítilnou. Na této planetě se den s nocí střídal co minutu a Lampář musel v den lampu zhasnout a v noci ji zase rozsvítit. A takhle to dělal celou dobu. Když se ho Malý princ zeptal, proč si neodpočine, tak mu odpověděl, že to je příkaz že tím, že se planeta točí čím dál rychleji, tak nemá čas na odpočinek. 
Na šesté planetě, která byla obrovská, bydlel Zeměpisec, který ale nikdy nikam necestoval a všechen svůj čas trávil tvorbou map. Ten Malému princi řekl, že by měl jet prozkoumat Zem. 

A jeho sedmá a poslední planeta tedy byla Zem, kde potkal nejprve hada, jenž mu řekl, že když ho uštkne, tak ho může vrátit zpět na zem, ze které přišel. Poté potká květinu, která mu řekne, kde by mohl potkat nějaké lidi a Malý princ se tímto směrem vydá. Malý princ byl z toho, že potkal květinu, smutný. Myslel si totiž, že má doma na svojí planetě unikát, ale přitom byla stejná jako všechny ostatní.  

Najednou se u něj objevila liška, která je ale velmi plachá a k Malému princi se vůbec nepřibližuje, protože s ním prý musí vytvořit pouto a pak si ji musí ochočit. Při loučení s Malým princem dokonce ale brečela a řekla moudro: „Stáváš se navždy zodpovědným za to, cos k sobě připoutal.“ 

Malý princ tedy vypráví všechny své zážitky pilotovi už osmým dnem. Mezitím jim skoro došla voda, a tak se rozhodnou, že zkusí najít studnu. Cestou si povídají a princ říká, že to bude mít výročí příletu na Zem a připravuje se na něco o čem pilot neví a poprosí ho, ať jde opravovat svůj stroj a že se večer opět potkají. Když pilot večer přišel, viděl, jak si Malý princ domlouvá s Hadem svůj odchod na svou planetku B612 a poté se nechal hadem uštknout a vrátil se zpět domů. 

Příběh končí po 6 letech od události, kdy se Malý princ nechal uštknout s tím, že pilot řekne, že vždy, kdy se podívá na hvězdy si vzpomene na Malého prince.  

