---
#title: "Malý princ - Antoine de Saint-Exupéry"
author: Filip Sikora
fontfamily: times
date: 22-03-2021
lang: cs
geometry: [a4paper, bindingoffset=0mm, inner=30mm, outer=30mm, top=30mm, bottom=30mm]
classoption: [notitlepage, onecolumn]
header-includes: |
	\usepackage{fancyhdr}
	\pagestyle{fancy}
	\fancyhead[R]{Filip Sikora}
	\fancyhead[L]{Ostře sledované vlaky - Bohumil Hrabal}
---

# Ostře sledované vlaky - Bohumil Hrabal

**Vydáno:** 1965

**Žánr:** Novela s tématem okupace **Druh:** epika

## Myšlenka

Kritika fašismu a války, která přinesla mnoho zbytečných ztrát na životech.

## Jazykové prostředky a styl

- Psáno ich – formou, vypráví hlavní hrdina, epika
- Objevují se německá slova, slang z nádraží
- Jazyk spisovný, ale i nespisovný, hovorová čeština, vulgarismy, drsný

## Postavy

- **Miloš Hrna** - pracuje jako výpravčí, je mladý, nezkušený, citlivý, lítostivý, potýká se svým trápením v sexuálním životě a nedostatkem zkušeností, své problémy se pokouší vyřešit neúspěšnou sebevraždou jeho častou myšlenkou byla otázka, zda je opravdový mužský
- **Ladislav Hubička** - výpravčí, „ Don Juan“, má pestrý a úspěšný milostný život například s mladou telegrafistkou Zdeničkou Svatou, které při milostných hrátkách orazítkoval celou zadnici německými razítky ze stanice
- **Zdena Svatá** - telegrafistka, které výpravčí Hubička orazítkoval zadeček německými razítky při milostných hrátkách, krásná
- **Pan přednosta stanice** - přísný a důsledný, ale vypadá poněkud zanedbale, jelikož většinu svého volného času tráví v holubníku, kde se stará o holuby, které bezmezně miluje
- **Máša** - přítelkyně Miloše Hrmy, kvůli ní chtěl Miloš spáchat sebevraždu, protože selhal při jejich pokusu o první milování
- **Viktoria Freie** - krásná Rakušanka, která přinesla Hubičkovi výbušninu, která měla vyhodit do povětří ostře sledovaný vlak, Miloš s ní prožil svoje poprvé na kanapi v kanceláři pana přednosty

## Obsah

Miloš se po třech měsících vrací zpět do práce. Pracuje na železniční stanici Kostomlaty a je začátečník. Přitom vzpomíná na svou rodinu a svůj dosavadní život. Dříve bydleli za městem, ale přestěhovali se do města, cítí se tam sklíčeně, pozorovaně.

Jeho tatínek byl od 48 let v penzi, byl strojvedoucím od svých 20 let, a když měl vyslouženo a byl v penzi, všichni mu to záviděli. Jeho dědeček byl hypnotizér v cirkusech. Vzdoroval Němcům tak, že se postavil před tanky a pokusil se je zhypnotizovat. Němci ho přejeli a skřípli mu hlavu mezi pásy tanku. A jeho pradědeček bral od 18 let rentu, zlatku denně. Byl vojenským tamborem, kterého zranili studenti, dostal kamenem do kolena a za to dostával rentu. Smál se ostatním pracujícím a ti ho jednou zbili tak, že umřel.

Mezitím Miloš poodhaluje svůj život. Vzpomíná jak "zvadl", když leželi s Mášou pod plachtou a jak si pak podřezal žíly. Mezitím se dozvídá, že výpravčí Hubička orazítkoval zadek Zdeničce Svaté. Nejdříve jím opovrhuje, poté ale mění názor a ostatní mu dokonce závidí. Miloš se zatím stále trápí se svým pocitem, že není "chlap". Hledá pomoc.

Trápí se kvůli svému problému s erekcí. Kvůli tomu si podřezal žíly. Hlavní částí knihy je, že Hubička navrhne Milošovi, že vyhodí ostře sledovaný vlak s municí na cestě do Německa. Řekne o tom Milošovi, ten s tím souhlasí a nakonec to i sám provede. Výbušninu mu přiváží Viktoria Freie k zlikvidování vlaků a zároveň likviduje i Milošův problém s panictvím a erekcí. Příběh končí tak, že Miloš a německý voják leží na zemi a umírají, protože se vzájemně se postřelili. V tu chvíli si Miloš uvědomil, jak je válka zbytečná a že tu teď oba i zbytečně zemřou. A ještě než Miloš umírá, slyší, jak vlak vybouchne.

## Umělecký směr

### Česká próza 2. pol. 20. stol. (2. vlna válečné prózy)

- Doba před revolučním roken 1968, u nás politika KSČ, cenzura, po r. 1968 - zakázaný autor, autoři píší volněji
- Období normalizace politických a společenských poměrů - próza 70. - 80. let
- **Čeští autoři:** František Halas, Václav Kaplický, Jan Otčenášek

\pagebreak

# Bohumil Hrabal

Bohumil Hrabal český prozaik, představitel oficiální literatury se narodil v roce 1914 v Brně-Židenicích. Vyrůstal v Nymburku. Otec správce pivovaru. Po maturitě studoval na právnické fakultě Univerzity Karlovy v Praze, vinou uzavření vysokých škol v období okupace mohl svá studia dokončit až v roce 1946. Během války pracoval a vystřídal několik profesí. Pracoval na železnici v Kostomlatech. Spisovatelem z povolání se stal teprve v roce 1963. Po roce 1970 nesměl několik let oficiálně publikovat, psal tedy do samizdatových a exilových periodik. Jeho dílo je také velmi populární v zahraničí, bylo přeloženo do více než 28 jazyků. Zemřel v roce 1997 po pádu z okna v nemocnici v Praze, ve které se léčil.

## Dílo

V jeho díle je jasný prvek autobiografičnosti, protože hojně čerpal z autentických životních zkušeností. V jeho dílech ztvárňuje hrdiny z okraje společnosti (dělníci, alkoholici, nemocní). Vytvořil pábitele (neúnavný vypravěč, upovídaný, posedlý činností, kterou právě vykonává). Jeho díla mají tragikomický charakter. Používal metodu automatického záznamu textu = koláže (dlouhá souvětí, nepřetržitý tok myšlenek).

- Skřivánci na niti
- Perlička na dně
- Pábitelé
- Příliš hlučná samota
- Ostře sledované vlaky
- Obsluhoval jsem anglického krále
