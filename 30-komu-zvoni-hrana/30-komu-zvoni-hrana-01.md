---
#title: "Komu zvoní hrana - Ernest Hemingway"
author: Jakub Vantuch
fontfamily: times
date: 28-10-2021
lang: cs
geometry: [a4paper, bindingoffset=0mm, inner=30mm, outer=30mm, top=30mm, bottom=30mm]
classoption: [notitlepage, onecolumn]
header-includes: |
	\usepackage{fancyhdr}
	\pagestyle{fancy}
	\fancyhead[R]{Jakub Vantuch}
	\fancyhead[L]{Komu zvoní hrana - Ernest Hemingway}
---

# Komu zvoní hrana - Ernest Hemingway

**Vydáno:** 1940

**Místo a čas děje:** Občanská válka ve Španělsku (1936-1939)

**Žánr:** Válečný román **Druh:** Epika 

## Myšlenka

Autor se snaží čtenáře seznámit s občanskou válkou ve Španělsku. Dále zde ukazuje víru a oddanost temnějších partizánů ve věc které věří a že se za ni nebojí zemřít.

## Jazykové prostředky a styl
**Kompozice:**  

- Chronologická
- Většina děje se odehrává v přítomnosti X román není souvislým epickým vypravováním
- Retrospektiva - vyskytují se zde vzpomínky na minulost obavy z nejasné budoucnosti a problematika zařazení do společnosti až bude po válce skládá se také z jednotlivých zážitků hlavního hrdiny a skupiny jeho přátel převažují vypravěčovy monology místy velmi naturalistické podrobná a zdařilá charakteristika postav

**Znaky:**

- Nespisovně
- er-forma
- přímá řeč postav
- vojenský slang

## Postavy

- **Robert Jordan** - Američan a učitel španělštiny, dobrovolník ve španělské občanské válce jako partyzánský dynamitník. Nepochopený cizinec, schopný velitel a koordinátor. Ke konci cítí beznaděj, že vše musí skončit, ale přesto slibuje Marii manželství, i když ví, že zemře. Dokáže se překonat a nepropadat panice.
- **Marie -** mladá Španělka; fašisti jí zabili rodiče a ona sama si prošla zajetím, kde byla bita a znásilňována. Přesto je pozitivní a milá. Když potkává Roberta, zapomíná na své šrámy a zamiluje se do něj.
- **Pablo** - vůdce partyzánské skupiny, zpočátku se jevící jako odvážný, ale vyklube se z něj zkažený a vyhořelý člověk, zbabělec. Velmi nevyrovnaný, bojuje sám se sebou, má strach. V minulosti hodně zbytečně zabíjel.
- **Pilar** - Pablova žena. Rázná, odvážná, často velí skupině místo svého muže. Jednoduchá povahou. Na Marii je moc hodná, na ostatní spíše hrubá. Umí věštit.
  Sordo – vedoucí sousední partyzánské skupiny
- ` `**Alselmo** – starý lovec, odsuzuje zabíjení

## Obsah

Děj se odehrává v době občanské války ve Španělsku během 3 dnů. Americký učitel španělštiny, Robert Jordan, sem dobrovolně přijel bojovat proti fašismu. Od velitele Golze dostává za úkol zničit most, aby tak znemožnil přístup fašistům.

Stařík Anselmo ho doprovází ke skupině partyzánů žijících v horách, kteří mu s celou touto záležitostí mají pomoci. Tam se seznamuje s Marií, dívkou, kterou partyzánská skupina zachránila před fašisty. Oba dva se do sebe zamilují, prožívají spolu velkou lásku, ale Robert Jordan začíná mít pochybnosti, zdali je vůbec možné takový úkol splnit, aniž by on nebo někdo z jeho skupiny nezemřel. Také si moc nerozumí se samotným vůdcem skupiny Pablem, který se chová nerozhodně a nakonec noc před plánovaným útokem mu ukradne rozbušky a zahodí je do řeky. Ráno se ale vrátí, omlouvá se a jako součást své omluvy přivádí další lidi na pomoc.

Robert Jordan spolu s Anselmem vyhodí pomocí granátů most do vzduchu, ale Anselmo je raněn a umírá. Robert prchá s ostatními na koních před fašisty, granát zasáhne jeho koně, který se na něj svalí a vážně mu zraní nohu. Robert cítí, že není schopen utíkat dál, tak se loučí s přáteli i Marií, přesvědčuje ji, že i když se bude každý ocitat na jiném místě, vždy budou v mysli spolu. Nakonec ještě ležící na zemi vyčkává se zbraní v ruce na fašisty, aby je zdržel, ale sám pociťuje, že už je na pokraji sil a dlouho nevydrží.

## Umělecký směr

### Meziválečná literatura s humanistickými myšlenkami
- Celá euroamerická kultura je šokována světovou válkou. Právě s tímto katastrofickým selháním evropské kultury se umění vyrovnává. Reaguje nesmyslností a útěkem od rozumu, protože rozum dovedl lidstvo k celosvětovým jatkám, anebo naopak detailním popisem válečných hrůz. 
- **Čeští autoři:** J. Hašek, K. Čapek, J. Havlíček
- **Zahraniční autoři:** E. M. Remarque, E. Hemigway, G. Orwell

### Ztracená generace
- Skupina amerických spisovatelů narozených kolem roku 1900.
- **Autoři:** Ernest Hemingway, Francis Scott Fitzgerald, John Steinbeck, Erich Maria Remarque

## Můj názor

Kniha byla poněkud zvláštní, ale četla se docela dobře. Líbilo se mi na ní, že autor poukazuje na chyby lidí, ze kterých bychom se měli poučit.

# Ernest Hemingway

**Narozen**: 21.7.1899

**Úmrtí:** 2.7.1961

Ernest Hemingway vyrůstal v rodině lékaře, který vlastním příkladem a nadšením záhy v synovi vzbudil lásku k přírodě, lovu a sportu. Jeho matka byla velice zbožná a chtěla z něj mít slušně vychované dítě. Hrál na violoncello a přitom boxoval. Během studia na střední škole se pokoušel o verše, povídkové črty a sloupky do novin. Po absolvování školy se stal reportérem kansaského listu Star. Rok na to odjel do Itálie na italskou frontu první světové války jako dobrovolník ambulantních sborů Červeného kříže. Zde byl, jako první americký voják, těžce raněn. Po válce se živil jako novinář, působil i jako zahraniční zpravodaj, dopisovatel. Stále více se věnoval literatuře. Hemingway se stal členem skupiny amerických intelektuálů soustředěných v Paříži kolem Gertrudy Steinové – tzv. „Ztracená generace“. Jeho zkušenosti, mnohdy trpké a bolestné, ho nutí zamýšlet se nad motivy lidské statečnosti a nezdolnosti. Jako reportér se zúčastnil španělské občanské války. V době nástupu fašismu se stupňuje jeho humanistické cítění, které se současně odráží v řadě jeho děl. V roce 1944 byl jako korespondent přítomen u vylodění v Normandii. Hemingway byl mistrem krátkých forem v próze a jeho úsporný styl se stal pojmem v moderní světové literatuře. V roce 1954 dostal Nobelovu cenu za své asi nejznámější dílo Stařec a moře. Ve svých dílech vystupuje pod pseudonymem Nick Adams.

Poslední léta svého života strávil na Kubě. V roce 1961 pravděpodobně spáchal sebevraždu (zastřelil se puškou) a nezanechal po sobě žádný vysvětlující dopis. Jeho smrt bývá také vysvětlována jako nehoda při čištění hlavně. Naopak pro sebevraždu mluví to, že byl zkušený lovec, u kterého je takováto nehoda nepravděpodobná, a jeho problémy s depresemi. Také jeho přátelé se shodli na pravděpodobnosti sebevraždy.

## Dílo

- Fiesta – 1926
- Sbohem, armádo – 1929
- Komu zvoní hrana – 1940 
- Stařec a moře – 1952
