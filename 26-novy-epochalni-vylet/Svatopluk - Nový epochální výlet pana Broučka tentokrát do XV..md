**Svatopluk Čech**

**Narozen:** 21. února 1846, Ostředek

**Úmrtí:** 23. února 1908, Praha-Holešovice

Svatopluk Čech prožil většinu svého života v Praze, a jen několik let strávil v Obříství u Mělníka. Podobně jako řada českých spisovatelů podnikal cesty do ciziny. Pro literární činnost měly význam zejména pobyt na Kavkaze a v Dánsku. Svatopluk Čech byl český básník, prozaik a také novinář. Zaměřoval se na tradiční konzervativní hodnoty, které hledal v ustáleném venkovském světě- i díky tomu, že jako syn hospodářského správce prožil dětství ve venkovské středočeské oblasti (Ve stínu lípy, Lešetínský kovář). Zdůrazňoval češství a soudržnost slovanského světa, politicky se orientoval k liberálním demokratům (mladočeši). Náměty svých veršovaných příběhů hledal v dějinách (Václav z Michalovic) v politice (Evropa, Slavie, Písně otroka). Jeho lyrika je neosobní, zabývá se společenskými a politickými motivy (Jitřní písně). Čechova satirická tvorba veršovaná (Hunuman) i prozaická (Pravý výlet pana Broučka do Měsíce) si uchovaly čtenářskou přitažlivost. Svatopluk Čech byl vůdčí osobností národní školy. Jako žurnalista jednadvacet let vydával a redigoval časopis Květy. Mezi jeho největší básnické úspěchy patřily již zmiňované Písně otroka, které během dvou let byly vydány čtyřiadvacetkrát. Také nesmíme opomenout čechovu prózu takzvané broučkiády. Neboli knihy-Pravý výlet pana Broučka do Měsíce (1888) a Nový epochální výlet pana Broučka, tentokrát do XV. století ( 1889). Obě knihy se ve své době staly oblíbenou četbou, i když nikoli ve všech společenských vrstvách.

**Díla:**

Lešetínský kovář

Slávie

Dagmar

Pravý výlet pana Broučka do Měsíce

Nový epochální výlet pana Broučka tentokrát do XV. století



**Nový epochální výlet pana Broučka tentokrát do XV. století**

**Žánr:** satirická povídka

**Literární druh**: epika

**Místo a čas děje:** Děj se odehrává v 15. století, v Praze a jejím okolí

**Jazyk a styl** 

archaismy

staročeština (první kapitoly - př.: kuoň,..), německá slova ("mázhúz - mázhauz,..")

**Postavy**

**Matěj Brouček** - Majitel činžovního domu v Praze je prototypem bohatého měšťana, obtloustlého chlapíka ze 70. a 80. let 19 století. Ve svém volnu dobře jí a pije a tlachá o ničem s podobnými lidmi. Je to pokrytec a zbabělec a ze všeho, co dělá, chce mít prospěch. Chybí mu národnostní uvědomění, o dění koleme sebe se nezajímá.

**Jan Domšík od Zvonu -** Středověký měšťan, který se pana Broučka ujme po jeho příchodu. Nakrmí ho, ubytuje a ukáže mu starou Prahu. Je to statečný a uvědomělý vlastenec.


**Obsah:**

Pan Brouček, jako obvykle, navštíví svou oblíbenou hospodu Na Vikárce. Posilní se alkoholem a po hádce u stolu o pražských podzemních chodbách se vydá domů. Bohužel ale cestou zakopne a spadne do jakési šachty. Po chvíli strávené v podzemí nakonec najde cestu ven a doufá, že už se poklidně dostane do svého příbytku. Opak je ale pravdou. Praha je úplně jiná - i lidé se podivně oblékají. Pan Brouček zjistí, že se ocitl v husitské době, tedy v 15. století. Naštěstí potká milého Jana od Zvonu, který mu uvěří historku o tom, že je pražský rodák, který dlouho pobýval v cizině. Jan se Matěje ujme a vylíčí mu momentální politickou situaci - Zikmundova vojska (křižáci). V jedné hospodě na Novém Městě se stále nespokojený Matěj stihne ještě před vpádem Zikmunda pohádat s ostatními hosty kvůli otázce náboženství (ornáty). Při bitvě na Špitálské poli pan Brouček předstírá mrtvého, protože se mu do boje nechce. Při pozdějším pokusu o únik narazí na táborské ze Žižkova vojska a díky lžím se k nim přidá s iluzí přilepšení si. Jan Žižka ho ale zklame. Nechá ho nosit těžké kameny a místo dobrot, které dostával od Domšíka mu byl přidělen "jen" chléb a sýr. Druhý den se Matěj s cepem v ruce účastní bitvy na Vítkově, ze které pod falešnou záminkou donesení zpráv uniká zpět do Prahy. Tam zjistí, že Jan od Zvonu v bitvě hrdě zemřel. Vyzvedne si tedy v jeho domě své staré oblečení a snaží se najít cestu zpět do 19. století. V tu chvíli ale zrovna skončí bitva - husité vítězí a vydávají se do pražských ulic. Matěj si je splete s křižáky a zbaběle prohlásí, že je Němcem a katolíkem. Po zjištění, že se jedná o husity se tento omyl snaží zamluvit a tím pádem pomalu vycházejí najevo všechny jeho lži. Je obviněn ze zrady a čarodějnictví a má být upálen na hranici. Pan Brouček čeká na onen hrůzní okamžik. Po otevření očí však zjistí, že se nachází v sudu v hospodě Na Vikárce, zpět v 19. století. Je rád, že se tak stalo, avšak jediné co ho mrzí, je zanechaný poklad krále Václava, na který narazil cestou podzemními chodbami, v době husitské.

**Myšlenka**

Hlavní myšlenkou je že pan Brouček nepředstavuje pouze jedince ale chování celé společnosti.

**Vlastní názor**

Líbil se mi použitý kontrast statečného a obětavého husity oproti zbabělému měšťanu 19. století. Nelíbilo se často zdlouhavé popisování míst.




**Ruchovci**

skupina kolem almanachu Ruch (1868, redaktor J. V. Sládek) 

Naplňovali svým dílem český národně obrozenecký program

Psali vlasteneckou a politickou poezii

Požadovali spojení literatury s národními tradicemi

Často psali o minulosti

Chtěli osvobodit českou lit. od cizích vlivů.

**Ruchovci v česku:**

Svatopluk Čech, Eliška Krásnohorská, Alois Jirásek, Václav Beneš Třebízský, Ladislav Quis










