---
#title: "Malý princ - Antoine de Saint-Exupéry"
author: Filip Sikora
fontfamily: times
date: 22-03-2021
lang: cs
geometry: [a4paper, bindingoffset=0mm, inner=30mm, outer=30mm, top=30mm, bottom=30mm]
classoption: [notitlepage, onecolumn]
header-includes: |
	\usepackage{fancyhdr}
	\pagestyle{fancy}
	\fancyhead[R]{Filip Sikora}
	\fancyhead[L]{Pán prstenů: Společenstvo prstenu - John Ronald Reuel Tolkien}
---

# Pán prstenů: Společenstvo prstenu - John Ronald Reuel Tolkien

**Vydáno:** 1954

**Žánr:** fantasy román **Druh:** epika

## Myšlenka

Dobro musí zvítězit nad zlem.

## Jazykové prostředky a styl

Román je chronologicky srovnaný, jedna dějová linie, která se na konci rozdvojí, společně s rozpadem Společenstva. Začíná předmluvou, poté následuje prolog a samotný příběh. Kniha první a kniha druhá. Sposovné výrazy, vlastní jazyky (např. Elfština - Quenya), archaismy.

## Postavy

- **Frodo Pytlík** - Odvážný hobit, který je vyvolený opatrovat a nosit prsten. Je vůdcem celé skupiny.
- **Sam Křepelka** - Věrný Fordův přítel. Pokorný a statečný.
- **Pipin a Smíšek** - Frodovi přátelé, odvážní hobité. Pochází stejně jako Frodo z Kraje. Šli s ním aby ho doprovodili, ale připojí se ke Společenstvu a budou hrát důležitou roli.
- **Aragorn** - Statečný a moudrý hraničář. Chodec. Má mnoho pseudonymů. Je dědicem Gondorského království. Po Gandalfově pádu vede společenstvo.
- **Gandalf** - Čaroděj, starý, mocný a moudrý. Pomáhá Frodovi v jeho úkolů zničit prsten Osudu.
- **Boromir** - Silný a bojovný člověk. Statečný a hrdý voják, generál vojsk Gondoru a nejstrarší syn správce.
- **Legolas** - Elf. Statečný, tichý, chytrý. Výborný lukostřelec.
- **Gimli** - Trpaslík, dědic trpasličího trůnu.
- **Sauron** - Ústřední záporná postava. Stvořil prsten Osudu a už před lety se mu s jeho mocí téměř podařilo dobít Středozem, byl však poražen. Nyní znovu povstal a sbírá síly, aby mohl ovládnout svět.
- **Saruman** - Původně kladná postava. Díky jeho aroganci a pýše dospěl k názoru, že Saurona nelze porazit a že je lepší být na jeho straně a to dříve, než později. Stává se velkým protivníkem společenstva i všech proti-sauronských jednotek.

## Obsah

Na počátku příběhu se hobit Frodo, synovec a dědic Bilba Pytlíka, dozví od čaroděje Gandalfa, že jeho prsten, který zdědil po Bilbovi (jak ten jej nabyl, se popisuje v předchozí části příběhu, v knize Hobit), považovaný jím za víceméně hračku, je ve skutečnosti Jeden prsten, který si kdysi vyrobil Temný pán Sauron, aby si s jeho pomocí podrobil obyvatele Středozemě, především elfy. Dozví se, že Sauron byl kdysi dávno poražen a prsten mu byl odňat, nyní však opět získal svou ztracenou moc a touží Jeden prsten získat zpět. Je pravděpodobné, že se již Sauron dozvěděl o Bilbovi, a proto musí Frodo opustit Kraj, aby se Prstenu Sauron nezmocnil. Frodo se spolu se svým zahradníkem Samvědem Křepelkou (Samem) a přáteli Smělmírem Brandorádem (Smíškem) a Peregrinem Bralem (Pipinem) vydává na Gandalfovu radu do elfské pevnosti Roklinky, kam Sauronova moc nesahá a kde se má rozhodnout o dalším osudu Prstenu.

Brzy je odhalí Černí jezdci, Prstenové přízraky, Sauronovi služebníci, a hobiti jsou nuceni celou cestu prchat před jejich pronásledováním. Přes další nebezpečí (málem podlehnou zlému duchu mohyly v Mohylových vrších) se dostanou do městečka Hůrky, kde se seznámí s Aragornem, dědicem starobylé lidské říše Gondor na jihu Středozemě, jenž se však hobitům představí jako hraničář Chodec. Aragorn nabídne hobitům pomoc s cestou do Roklinky. Tam skutečně dorazí, i když jsou cestou na vrchu Větrově téměř polapeni Prstenovými přízraky; Frodo je těžce zraněn (v Roklince je opět uzdraven, ne však zcela).

V Roklince uspořádá pán Elrond poradu, jíž se zúčastní elfové, lidé, trpaslíci, Frodo se svými hobitími přáteli a čaroděj Gandalf. Elrond přítomným vypoví příběh Prstenu a v následné debatě, jak s ním naložit, je rozhodnuto, že jediný způsob, jak zamezit, aby se kdy opět dostal do Sauronovy moci, je zničit ho na místě, kde byl vyroben, tedy v srdci Sauronovy říše Mordoruv Puklinách osudu, průrvě ohnivé hory Orodruiny, (Hory osudu). Protože se nikdo nechce dobrovolně do tak nebezpečného místa vydat, nabídne se nakonec Frodo.

Jeho nabídka je přijata a jsou mu ustanoveni společníci mající mu pomáhat na cestě: všichni jeho hobití přátelé, Aragorn, Gandalf, elf Legolas, trpaslík Gimli a Boromir, syn vládnoucího správce Gondoru. Družinu (Společenstvo Prstenu) zavede cesta do starobylé, nyní opuštěné podzemní trpasličí říše Morie, kde probudí démona z dávných časů, balroga (původ tohoto démona je vysvětlen v Silmarillionu). Gandalf, dosavadní vůdce výpravy, se souboji s balrogem zřítí do propasti, zbylí členové družiny uniknou do elfské lesní říše Lóthlórien. Jeho vládce Celeborn s chotí Galadriel poskytnou výpravě pomoc, družina dále putuje po Velké řece Anduině divočinou na jih směrem ke gondorské říši.

Před Rauroským vodopádem jsou poutníci nuceni opustit řeku, při tom se Boromir pokouší Frodovi sebrat prsten, po němž během cesty zatoužil. Vzápětí je družina napadena skřety, plemenem ohavných služebníků Saurona (o jejich původu vypráví Silmarillion), tito jsou však ve službách čaroděje Sarumana. Boromir v boji s nimi umírá. Pipin a Smíšek jsou skřety uneseni a Frodo se rozhodne po zkušenosti s Boromirem jít do Mordoru sám (se Samem), aby Jeden prsten nepokoušel i ostatní. Na konci prvého oddílu trilogie se tedy Společenstvo rozpadá a další vyprávění bude sledovat jejich osudy odděleně.

## Umělecký směr - Fantasy literatura

- Fantasy je umělecký žánr, používaný v literatuře a filmu, ale i ve výtvarném umění, užívající magii či jiné nadpřirozené prvky (bájné bytosti, bohové (obzvláště z antických dob), často s vzezřením a chováním netypickým pro lidi.
- Klasické fantasy vzniklo v druhé polovině 19. století (George MacDonald a lord Dunsany), masivnější nástup přišel s díly J.R.R. Tolkiena a R. E. Howarda v první polovině 20. století.
- **Významní autoři:** Terry Pratchett (Zeměplocha), J. K. Rowling (Harry Potter), Robert E. Howard (Barbar Conan), Clive Staples Lewis (Letopisy Narnie)

# John Ronald Reuel Tolkien

**John Ronald Reuel Tolkien**, CBE (Řád britského impéria) byl anglický spisovatel, filolog a univerzitní profesor, nejznámější jako autor Hobita a Pána prstenů. Na Univerzitě v Oxfordu působil v letech 1925–1945 jako profesor staré angličtiny, v letech 1945–1959pak jako profesor anglického jazyka a literatury. Byl význačným jazykovědcem a znalcem staré angličtiny a staré severštiny. Spolu s nejbližším přítelem C. S. Lewisem byl členem literárního diskusního klubu Inklings („Tušitelé“ nebo „Inkousťata“). 28. března 1972 obdržel od královny Alžběty II. Řád britského impéria.

Kromě Hobita, Pána prstenů, vědeckých pojednání a překladů zahrnuje Tolkienovo dílo množství textů z pozůstalosti o historii fiktivního světa Středozemě, v níž se Hobit a Pán prstenů odehrávají. Část z nich pod názvem Silmarillion uspořádal a vydal autorův syn Christopher. Tolkien pro všechny tyto příběhy používal slovo legendárium. Zbylá Tolkienova díla jsou pohádky a příběhy původně vyprávěné jeho dětem a nevztahují se přímo ke Středozemi. Pro neutuchající popularitu a vliv je Tolkien často považován za nejdůležitějšího z otců žánru moderní hrdinské fantasy.

## Dílo

- Hobit, aneb Cesta tam a zpátky – 1937
- Pán prstenů – Společenstvo prstenu – 1954
- Dvě věže – 1954
- Návrat krále – 1955
- Silmarillion – 1977
- Húrinovy děti – 2007
- Písně pro filology - 1936
- Nimralův list –1945
- The Lay of Aotrou and Itroun – 1945
- Příhody Toma Bombadila – 1962
- Cesta vede pořád dál – 1967
- Tolkien on Tolkien (autobiografie) – 1966
- Kovář z Velké Lesné – 1967
