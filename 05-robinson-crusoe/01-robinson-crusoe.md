---
#title: "Malý princ - Antoine de Saint-Exupéry"
author: Filip Sikora
fontfamily: times
date: 22-03-2021
lang: cs
geometry: [a4paper, bindingoffset=0mm, inner=30mm, outer=30mm, top=30mm, bottom=30mm]
classoption: [notitlepage, onecolumn]
header-includes: |
	\usepackage{fancyhdr}
	\pagestyle{fancy}
	\fancyhead[R]{Filip Sikora}
	\fancyhead[L]{Robinson Crusoe - Daniel Defoe}
---

# Robinson Crusoe - Daniel Defoe

**Vydáno:** 1719 (velmi moderní)

**Žánr:** dobrodružný román **Druh:** epika

**Robinsonáda** - knihy o přežití na opuštěném/izolovaném místě (Golding - Pán much, Verne - Dva roky prázdnin, Weir - Marťan, film Trosečník)

## Téma a motiv

- přežití na pustém ostrově
- Člověk je schopný se přizpůsobit podmínkám, ve kterých se nachází.

## Časoprostor

- pusté moře a ostrov
- na ostrově strávil 28 let

## Jazykové prostředky a styl

- próza
- ich-forma (vypravěčem je Robinson)
- deník, kapitoly
- přímá řeč, monology, dialogy, přechodníky
- dějová linie, vyprávěná chronologicky
- detailní popis postav a prostředí

## Postavy

- **Robinson Crusoe** - touží po dobrodružství, pracovitý, vynalézavý, vytrvalý, praktický, námořník, původně Robinson Kreutznauer
- **Pátek** - Robinsonův přítel, žil s ním několik let na opuštěném ostrově, touží po rodině a přátelích, učenlivý, vynalézavý, šikovný, mrštný, věrný přítel
- **Xury** - otrok, kterého na začátku knihy osvobodil

\pagebreak

## Obsah

Robinson se chce stát námořníkem i přes přemlouvání svých rodičů. Proto dne 1. září 1651 vstoupí v Hullu na loď, která má plout do Londýna. Bouře je však zažene jinam. Potom se Robinson znovu vydá lodí do Guineje. Přepadne je však jiná loď a Robinson se stane na čas otrokem v Salehu. Jednou ho pán pošle člunem na rybolov s Xurym a Mulejem. Robinson se člunu zmocní a s Xurym odjede pryč od Salehu. Muleje pošle ke břehu. Zachrání je evropská loď mířící do Brazílie, kam se s nimi Robinson vydá. Xuryho i člun prodá. V Brazílii Robinson dost zbohatne, když si opatří ingenio. Chce však získat další otroky, a tak se vydá 1. září roku 1659 do Afriky.

Bouře je vyžene z bortící se lodi do člunu. Ten se s nimi převrhne a z celé posádky se zachrání pouze Crusoe. A to dne 30. 9. 1659. Na ostrově, na který je vyvržen, se zabydlí a vyvozí na něj vše, co se dá, z trosek velké lodi. Defoe zde pak nádherně popisuje, jak si trosečník zajišťuje potravu, přičemž myslí na léta dopředu a dělá si zásoby, ochočuje si zvířata, zútulňuje svůj postavený příbytek... Vede si také kalendář a začíná číst Bibli, která ho obrátí na víru.

Při obhlídce ostrova jednou narazí na divošské lidožroutské hody. Jeden zajatý divoch (potrava) jim uteče, a proto se za ním dva z nich pustí. Robinson po nich vystřelí, čímž divochovi zachrání život. Ten je pak Robinsonovi vděčný a poslouchá jej na slovo. Robinson mu dá jméno Pátek, neboť v ten den ho zachránil. A tak žijí spolu. Robinson Pátka učí o Bohu, v něhož však sám ještě před svým ztroskotáním nevěřil. Spolu pak zachrání ještě dva lidi před smrtí v divošských rukou. Jeden z nich je Pátkův otec, druhý je Španěl. Poblíž ostrova je totiž divošský ostrov, na kterém žije kromě divochů už čtvrtým rokem i šestnáct Španělů. Časem se tu konečně objeví loď – ta sem však přijela proto, aby zde nechala svého kapitána napospas osudu... Robinsonovi se podaří námořníky usmířit, čímž zachrání kapitána, a touto lodí se konečně dostane do Evropy. Do Anglie dorazí 11. června 1687 – 28 let po ztroskotání lodi. Zjistí, že za tu dobu se z něj díky brazilskému ingeniu stal boháč. Potom už putuje po souši.

## Umělecký směr

### Osvícenství

- vzniklo v 18. stol. v Anglii a Francii
- důraz na vědu, osvícení rozumem
- navazuje na renesanci
- optimismus, svoboda všech lidí a rovnost
- víra v boha, ale lidé se na něj nespoléhají
- **Zahraniční autoři:** Voltaire (filozof, FR), Jonathan Swift (Guliverovy cesty - satirický fiktivní cestopis, UK), Henry Fielding

# Daniel Defoe (1660-1731)

Daniel Defoe se narodil asi roku 1660 a zemřel 24. 4. 1731. Tento anglický spisovatel byl jeden ze zakladatelů románu 18. století a průkopník novinářství. Z náboženských důvodů nemohl studovat na univerzitě, snažil se tedy prosadit jako podnikatel i jako literát, napsal satiru – Rodilý Angličan. Za ironický pamflet navrhující řešení konfliktů mezi státní, anglikánskou církví a puritány odsouzen na pranýř, poté získán do státní služby. Roku 1707 jako tajný agent připravoval sjednocení parlamentů Anglie a Skotska a mezi lety 1703–1714 psal a vydával časopis The Review. Od 1709 psal fiktivní příběhy a autobiografie, z nichž nejznámější se stal dobrodružný román Robinson Crusoe, vycházející z pamětí ztroskotaného námořníka Selkirka a z tradice puritánské náboženské autobiografie. Obliba skandálních životopisů slavných zločinců vedla k napsání románu Moll Flandersová, vystihujícího mj. ekonomické myšlení jednotlivce v době začínajícího kapitalismu. Dobrodružnými romány Kapitán Singleton, (Paměti kavalíra) a Roxana navázal na tradici španělského pikareskního románu, v Deníku morového roku vytvořil fiktivní kroniku velkého moru v Londýně 1665–1666, kladoucí závažné společensko-etické otázky. Snaha o kulturní povznesení měšťanstva se projevila v příručkách Dokonalý anglický živnostník a Dokonalý anglický džentlmen.

## Dílo

- Esej o projektech (1697)
- Robinson Crusoe (1719)
- Paměti kavalíra (1720)
- Dobrodružný život kapitána Singletona (1720)
- Moll Flandersová (1722)
- Deník morového roku (1722)
- Roxana (1724)
- Cesta po celých Britských ostrovech (1723-1727)
- Dokonalý anglický živnosti (1725-1727)
- Politické dějiny ďábla (1726)
