**Jan Neruda**

**Narozen:** 9. července 1834 Praha-Malá Strana

**Úmrtí:** 22. srpna 1891 Praha-Nové Město

Narodil se na Malé Straně v domě U Dvou slunců otci Antonínovi, jenž byl prodavačem a vojenským vysloužilcem a matce Barboře, která posluhovala, aby pomohla uživit rodinu. Vyrůstal tak za chudých poměrů a měl i v dospělosti dostatek uznání pro chudé lidi. Své vzdělání začal na německém malostranském gymnáziu, mimo něj však navštěvoval ještě přednášky Jana Koubka v Klementinu, aby se zdokonalil v češtině. Jeho znalost německého jazyka mu později umožnila jak působení v opozičních německých novinách, tak možnost proniknout do pokrokového odkazu německé literatury. Pro další Nerudův vývoj bylo rozhodující jeho setkání s revolucí v roce 1848., která na tehdy čtrnáctiletého mladíka udělala nezapomenutelný dojem, když mu prohloubila vlastenecké cítění i jeho ideály lidské svobody a rovnosti. V roce 1850 přechází mladý Jeník z německých škol na Akademické gymnázium, jehož ředitelem byl tehdy Václav Klicpera, a pro které byla příznačná velká vlastenecká a kulturní aktivita. Právě zde se také setkal s Vítězslavem Hálkem. Jeho rozhodnutí stát se literárně aktivním posílila také setkání s řadou vlastenců (mj. K.J. Erbenen, či B. Němcovou). Všechna setkání se uskutečňovala v domě Františka Holiny otce dcery Anny, tehdejší Nerudovy lásky. Po ukončení gymnázia pokračoval ve studiu filozofie a práv, které však za svízelné finanční situace nedokončil. Po krátkých pracovních zkušenostech se koncem padesátých let stal profesionálním žurnalistou, když přípravné novinářské období prodělal v německých liberálních listech sbíráním drobných zpráv a zajímavostí. Prošel několika časopisy (Čas, Hlas), natrvalo však působil od r. 1865 v redakci Národních listů. V té době se pokusil napsat také několik divadelních her, leč bez většího ohlasu, a tak se Neruda zřekl pozdější divadelní tvorby. Nerudovo literární postavení se v šedesátých letech pevně ukotvilo, když vydal svou první sbírku povídek a cestopisných fejetonů. A protože ve všech jeho dílech vystupovala cílevědomost uměleckých záměrů a jasné společenské stanovisko, byl oficiálními kruhy úmyslně přehlížen, jeho tvorba byla nedoceněna a jeho političtí rivalové se ho snažili izolovat. To se jim naštěstí nepodařilo, a tak Neruda až do konce svého života vydával fejetony označené symbolem rovnoramenného trojúhelníka, každodenně sledoval program Prozatímního divadla a stal se zářným příkladem novinářské poctivosti, píle, básnické čistoty a ryzího charakteru

**Díla:**

**Poezie:**

Hřbitovní kvítí

Knihy veršů

**Próza:**

Arabesky

Trhani

Různí lidé

Povídky Malostránské



**Povídky malostránské**

**Žánr:** soubor povídek

**Literární druh**: epika

**Místo a čas děje:** Děj se odehrává v 19. století, v Praze, na Malé Straně

**Jazyk a styl** 

Spisovný jazyk

Pražské lidové výrazy

Zastaralé gramatické tvary a obraty, často převrací slovosled, příslovce na konci věty, zkracuje tvary přídavných jmen

**Postavy**

**Vypravěč -** Jan Neruda sám, nachází se v každé povídce

**Pan Ryšánek-** starší, vyšší, slabý, tvrdohlavý, neoblomný

**Pan Schlegl -** zavalitý, fyzicky silnější, také tvrdohlavý, neoblomný

**Paní Schleglová -** v příběhu pouze zmíněna, byla důvodem jejich nenávisti

**Hostinský -** dobrosrdečný, trpělivý, vlídný


**Obsah:**

**Pan Ryšánek a pan Schlegl**

Pánové Ryšánek a Schlegl už dlouho chodí do hostince U Štajniců a sedí spolu u stolu. Nedívají se na sebe, nemluví spolu už 11 let. Milovali totiž stejnou ženu, která si nakonec vzala pana Schlegla. Jednoho dne pan Ryšánek nepřišel do hospody, protože onemocněl. Když se po dlouhé době vrátil, pan Schlegl mu nabídl tabák. Od té doby spolu po 11 letech začali mluvit.

**Přivedla žebráka na mizinu**

Pan Vojtíšek byl žebrák. Lidé ho měli rádi a pomáhali mu. Potkal žebračku, které se říkalo miliónová. Chtěla, aby se spolčili, že by to prý spolu dotáhli daleko. Pan Vojtíšek odmítl. Potom se rozkřikla zpráva, že Vojtíšek není žebrák, že má velký majetek. Od té doby mu už nikdo nic nedával. V únoru ho našli zmrzlého…

**O měkkém srdci paní Rusky**

Paní Ruska byla vdova a její jedinou činností bylo chodit na pohřby. Nejdříve vždycky plakala, potom pomlouvala mrtvé. Proto ji lidé neviděli na pohřbech rádi a odváděli ji z pohřbů domů, aby nedělala ostudu. Paní Ruska byla odvedena na komisariát v Mostecké ulici. Vystěhovala se ze svého bytu a najala si byt vedle „Oujezdské brány“. Kolem tohoto místa musel projít každý pohřeb, paní Ruska vždycky vyšla před svůj dům a plakala.

**Večerní šplechty**

Přátelé Jan Hovora, Kupka, Novomlýnský a Jäkl se spolu večer baví na střeše. Povídají si o svých známých, například se pan Kupka dívá do okna knihaře, který každý večer čte Husův životopis, aby zjistil, jestli už brečí, Pan Jäkl navrhl předmět pro zábavu – každý musí povědět svoji nejstarší vzpomínku. Pan Jäkl povídá také o ženě, do které je již 18 let zamilovaný, o Lízince. Znali se jako děti a 15 let se neviděli. Po celou dobu ji měl Jäkl rád. Nedávno se zase potkali a prý Lízinka na panu Jäklovi poznala, co k ní cítí. Musela odjet k umírající tetě do Klatov. Porodila syna.

**Doktor Kazisvět**

Pan Heribert byl lékař. Mohl by býval mít mnoho přízně, ale on se nebavil s lidmi a lidé k němu neměli důvěru. Náhodou se nachomýtnul k pohřebnímu průvodu. Zemřel úředník, který měl mnoho peněz. Někteří lidé byli kvůli dědictví rádi, že zemřel. Rakev náhodou spadla a k ní se dostal doktor Heribert. Zjistil, že člověk není mrtvý. Uzdravil ho. Lidé k němu zase začali mít důvěru, ale on je pořád odmítal.

**Hastrman**

Pan Rybář nosil zelený fráček a přál si mít v Praze moře. Sbíral kameny a byl na ně nesmírně pyšný. Myslel si, že to jsou drahokamy. Donesl je profesorovi a ten mu řekl, že jsou to obyčejné oblázky. Chtěl je všechny vyhodit z okna. Několik jich vyhodil, potom ale za ním přišel pan Šajvl, u kterého bydlel. Řekl mu, že i když to nejsou drahokamy, jsou dost cenné pro ně všechny, stejně tak jako pan Rybář sám, je to otec pro jeho ženu a dědeček pro jeho děti. Všichni kolem pana Rybáře jsou přece šťastni. Stařec přistoupil k oknu a vše se tak třpytilo jako diamanty – stařec spatřil moře…..

**Jak si nakouřil pan Vorel pěnovku**

Pan Vorel se přistěhoval do Prahy a otevřel si krám. Lidé se s ním příliš nebavili. Do obchodu lidé skoro nechodili. Přišla slečna Poldýnka a koupila si u něj krupici. Krupicová polévka jí ale vůbec nechutnala, protože z ní byl cítit kouř. Pan Vorel totiž v obchodě kouřil ze své nové pěnovky, kterou si koupil, aby vypadal jako soused. Pan Vorel byl zoufalý, že jeho obchod nefunguje, a jediná jeho útěcha bylo právě kouření. Panu Vorlovi se říkalo „uzený krupař“, lidé se ho štítili. Pan Vorel spáchal v krámě sebevraždu. Malostranský policejní komisař poznamenal: „Tak krásně nakouřenou pěnovku jsem ještě neviděl – podívejte se!“

**U Tří lilií**

Muž seděl v hostinci u Tří lilií a pozoroval asi 18letou tančící dívku s krásnýma světlýma očima. Zalíbila se mu. Krásnooká dívka se od sestry dozvěděla, že jí zemřela matka. Muž se s ní sblíží.

**Myšlenka**

- Přiblížení každodenního života měšťanů i prostých obyvatel Malé Strany
- Autor ukazuje realistický obraz života
- Kritizuje maloměšťanství a jeho projevy

**Vlastní názor**

Důvtipné, někdy ironické, někdy shovívavé.


**Realismus (Májovci)**

• Mladá generace autorů vstupuje do literatury roku1858 

• Hlásí se k odkazu K. H. Máchy (Almanach Máj)

• Odvrat od minulosti 

• Snaha o zobrazení skutečnosti 

• Rozhled po evropské kultuře 

• Propagace umělecké svobody 

• Hlavní představitelé: Jan Neruda, Vítězslav Hálek, Karolína Světlá, Jakub Arbes, Adolf Heyduk










